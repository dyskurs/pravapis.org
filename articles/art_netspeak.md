---
title: articles/art_netspeak.md 
lang: be
large_header: false
---






<h1 id=»netspeak---жывая-мова-нашага-сеціва-беларуская-мова-ў-інтэрактыўным-он-ляйне»>Netspeak — Жывая мова нашага сеціва<br />
(Беларуская мова ў інтэрактыўным он-ляйне)</h1>

<a href=»mailto:rydel23@yahoo.com?subject=netspeak»>Rydel N23</a>


<img src=»icq1.gif» width=»176» height=»256» alt=»Belarusian netspeak on IRC and elsewhere» />Я ўпершыню ўбачыў сусьветнае павуцінне яшчэ ў 1993 годзе і з таго часу актыўна ўдзельнічаю ў размаітых он-ляйн форумах і чатах. Напачатку беларускага інтэрнэту як такога не існавала наагул (былі толькі адзінкі-карыстальнікі, звычайна беларусы ў замежжы). Але паступова экспансія беларушчыны дасягнула інтэрнэту: беларусы стваралі сабе паштовыя скрынкі, усталёўвалі ICQ ці Yahoo Messenger, рабілі ўласныя вэб-старонкі ці цэлыя вэб-праекты. Я пакрысе пачаў заўважаць, што жывая мова нашага сеціва шмат у чым адрозьніваецца ад паўмёртвай і штучнай мовы БТ ці іншых афіцыёзных крыніцаў. Нават ад больш жывой і «сучаснай» мовы недзяржаўных выданняў накшталт «Нашай Нівы», часопісаў pARTisan, Farba.Net ці Arche яна таксама адрозьніваецца.


Вядома, што на расійскіх чатах мова вельмі далёкая ад пушкінскай ці тургенеўскай, але падобна і беларуская мова ў жывым он-ляйне досыць далёкая ад стандартаў літаратурнай мовы Купалы ці Багдановіча. Як актыўны ўдзельнік я пачаў разумець, што стаў сьведкам народзінаў новага дыялекту — нашага беларускага <strong>netspeak</strong>. Дадзены артыкул — напэўна першая спроба задукамэнтаваць гэтую цікавую зьяву.


Каля 80% матэрыялу для гэтага артыкулу сабраныя ў выніку маніторынгу каналаў #mova, #belarus і #mensk на IRC (Internet Relay Chat) сэрвэры <a href=»http://irc.dal.net/»>irc.dal.net</a> цягам прыкладна трох тыдняў з 25 студзеня да 15 лютага 2002 году. Апрача гэтых каналаў IRC мае крыніцы ўлучаюць размаітыя он-ляйн чаты (»У Старога Язэпа», Нашаніўскага, былога чата «Чарнобыльскага Вожыка» ды інш.), форумы (<a href=»http://dt.home.by/forum.php3»>»Вэрбальны фронт»</a> дзеда Талаша, <a href=»http://draniki.com/guestbook/default.html»>»кухня»</a> Дранікаў), а таксама мае прыватныя размовы ў ICQ і Yahoo Messenger.


Як паказвае мой досьвед на гэтых чатах і форумах, жывым беларускім netspeak'ам звычайна карыстаюцца людзі, якія адчуваюць сябе ўпэўнена ў ведах сваёй мовы, і якія сьвядома дазваляюць сабе ўсялякія моўныя вольнасці, а той, хто не надта добра валодае беларускай, звычайна трымае сябе ў жорсткіх рамках літаратурнай мовы і пазьбягае «ненарматыўных» словаў, бо баіцца, што ягоныя вольнасці будуць трактаваныя слабым веданнем беларускай.


Я пакуль устрымаюся ад аналізу самога фэномэну, і проста выкладу сьпіс словаў і выразаў, а таксама распавяду пра некаторыя граматычныя асаблівасці «інтэрнэтнага маўлення». У бальшыні выпадкаў я падаю рэальную цытату з прыкладам ужывання (курсівам) і, дзе-нідзе, невялікі камэнтар. Таксама прашу заўважыць, што мая клясыфікацыя ўмоўная ды спрошчаная і для больш сур'ёзнага дасьледвання патрабуе грунтоўнага перагляду. Enjoy.

<h2 id=»скароты»>Скароты</h2>

Скарачэнне словаў — гэта напэўна самы папулярны мэтад словаўтварэння ў чатах, дзе гэта выклікана жаданнем эканоміць час пры наборы тэксту. Усё ж большасць людзей набіраюць тэкст павольней, чым размаўляюць і жаданне «размаўляць» хутчэй (каб было, як у «рэале») ёсць цалкам натуральным.

<table>
<colgroup>
<col style=»width: 33%» />
<col style=»width: 33%» />
<col style=»width: 33%» />
</colgroup>
<thead>
<tr class=»header»>
<th>слова</th>
<th>пераклад</th>
<th>тлумачэнне, цытата</th>
</tr>
</thead>
<tbody>
<tr class=»odd»>

дзяк
дзякуй
Пэўна, самы папулярны скарот. Параўнайце з ангельскай (thanks — thx — 10x) ці чэскай мовай (dekuju — dik)<br />
 *- я зрабіў табе рахунак на лінуксе<br />
- дзяк* 

</tr>
<tr class=»even»>

мо
можа
Таксама вельмі папулярны скарот.<br />
 *- працуе?<br />
- мо і працуе, але тут з гэтым праектам нічога не чуваць* 

</tr>
<tr class=»odd»>

шчэ
яшчэ
 *- шпіён! =)<br />
- але ж мне шчэ очань даляко да дзядзі Шцірліца :)))* 

</tr>
<tr class=»even»>

ё
ёсць
У нас слова «ёсць» у бальшыні выпадкаў можна наагул апускаць, але ў тых выпадках, калі яно ўжываецца ў інтэрнэтных размовах яно часта ператвараецца ў «ё». (Параўнайце з украінскай — «е»)<br />
 *- ці ё ў цябе Матрыца на DVD?<br />
- ё.* 

</tr>
<tr class=»odd»>

ма
няма
Гэты знаёмы ўсім прыклад «дзіцячага» слэнгу таксама прыжыўся і ў он-ляйне.<br />
 *- у цябе не ма сёмага Photoshopу?<br />
- ма :(* 

</tr>
<tr class=»even»>

шо
што
Гэта хутчэй прыклад «жывога маўлення», якое перададзенае на пісьме, а не скарот, але ўсё ж скарачэнне на адну літару адбываецца.<br />
 *- я цябе трохі паляпаю стронгай<br />
- шо??* 

</tr>
<tr class=»odd»>

трэ
трэба
Вельмі папулярны скарот.<br />
 *- злы, бо нехта мой нік узяў<br />
- дык зарэгіць трэ было* 

</tr>
<tr class=»even»>

нат
нават
 *- яго ў Навінкі паклалі<br />
- я нат не  ведаў* 

</tr>
<tr class=»odd»>

зара
зараз
 *- стронгу трымае напагатове. зара пачне ляпаць* 

</tr>
<tr class=»even»>

гэт
гэта, гэты
 *- гэт' ты пра каго?<br />
- пра жвіра канечне* 

</tr>
<tr class=»odd»>

до
досыць! годзе!
 *- до' ўжо пра гэта... прытаміў...<br />
- ок, апошні раз* 

</tr>
<tr class=»even»>

у.н.
усяго найлепшага
форма разьвітання.<br />
 *- мне трэба ісці =(<br />
- у.н.* 

</tr>
<tr class=»odd»>

кл
калі ласка
 *- дай сваё мыла кл* 

</tr>
<tr class=»even»>

чк
чакай, пачакай
 *- давай я табе кіну мп3 з новым гітом<br />
- чк, я зара даўнлоўд раблю* 

</tr>
<tr class=»odd»>

супраца
супрацоўніцтва
 *- пагаворым аб супрацы<br />
- не ма пра што размаўляць.* 

</tr>
<tr class=»even»>

зарэгіць, рэгіць
зарэгістраваць
 *- я новы канал зарэгіў, усіх запрашаю, дам аўтаопа* 

</tr>
<tr class=»odd»>

клява
клявіятура
 *- У Краоля клява не фурычыць. Як бяз рук, блін :)* 

</tr>
<tr class=»even»>

мяно
мянушка, найменне
 *- З такім мяном прылюдна паказвацца нельга, гыгыгы* 

</tr>
<tr class=»odd»>

шахі
шахматы
 *- Куды ты зара?<br />
- На games.yahoo ў шахі пагуляюся трохі* 
Трэба адзначыць, што словы  *мо, шчэ, трэ, до, нат, гэт*  зрэдчасу пішуцца з апострафам, які пазначае скарачэнне:  *мо', 'шчэ, трэ', до', на'т, гэт'* .

<h2 id=»маўленне»>Маўленне</h2>

Вельмі шырокая зьява ў беларускіх чатах — імітацыя жывой гутаркі «ў рэале», паказваючы асаблівасці маўлення на пісьме, ужыванне размоўных, слэнгавых выразаў.

<table>
<colgroup>
<col style=»width: 33%» />
<col style=»width: 33%» />
<col style=»width: 33%» />
</colgroup>
<thead>
<tr class=»header»>
<th>слова</th>
<th>пераклад</th>
<th>тлумачэнне, цытата</th>
</tr>
</thead>
<tbody>
<tr class=»odd»>

шо
што
Таксама зрэдчасу ўжываецца і «шта», але пераважна у нейкім парадыйным кантэксце.

</tr>
<tr class=»even»>

трэйці
трэці
 *- дык маем шанец пазмагацца за трэйцяе мейсца* 

</tr>
<tr class=»odd»>

мейсца
месца
Зьяўляецца дадатковае «й» аналягічна як у папярэднім выпадку.

</tr>
<tr class=»even»>

лядзець
глядзець
 *- палядзі, ці ты маеш гэты плагін?<br />
- угу* 

</tr>
<tr class=»odd»>

ніхвіга; хвігець
ніфіга; фігець
У старабеларускай мове «ф» наагул адсутнічала і ў запазычаных словах вымаўлялася як «п» альбо «хв». Цяпер беларусы навучыліся вымаўляць гук «ф», але дзеля стылістыкі ён захоўваецца ў некаторых словах.<br />
 *- На ТБМ удвая даражэйшы<br />
- ніхвіга сабе!* 

</tr>
<tr class=»even»>

скуль
адкуль
 *- скуль ён наогул?<br />
- здаеццаз Турэччыны* 

</tr>
<tr class=»odd»>

дзюрка
дзірка
 *- заўтра іспыт, блін, у мяне прадчуванне, што будзе мяне прафэсар мудохаць ва ўсе дзюркі :(* 

</tr>
<tr class=»even»>

рогліфы
ерогліфы
 *- дык там халера зразумееш — усё рогліфамі напісана* 

</tr>
<tr class=»odd»>

шлюхаць
слухаць
Наколькі я зразумеў гэта ўжывалася наўмысна з намёкам на «гульню словаў».<br />
 *- а я зара Дэпэша шлюхаю* 

</tr>
<tr class=»even»>

зырыць
глядзець
Гэтае дваровае слэнгавае слова прыжылося і ў павуцінні.<br />
 *- Учора зырыў супэрскі фільм — жыццё Брайна* 

</tr>
<tr class=»odd»>

вулка
вуліца
 *- дык калі мы на вулку выйшлі, дык яны ўжо ўцяклі.* 

</tr>
<tr class=»even»>

фурычыць
працаваць, функцыянаваць
 *- У яго клява не фурычыць, ён на яе каву праліў ггг<br />
- Цяпер як сабака: вочы разумныя, а напісаць ніц не  можа :-)* 

</tr>
<tr class=»odd»>

інцярфейс (ці іньцярфейс)
інтэрфэйс
«Вымаўленне» замежных словаў (асабліва кампутаровых тэрмінаў) у стылі a la trasianka. Напэўна ў такіх выпадках мілагучансць нашай трасянкі асабліва ўражвае.<br />
 *- мне ў новым нэтшкапе інцярфейс зусім не спадабаўся.* 

</tr>
<tr class=»even»>

інцярнет (ці іньцярнет)
інтэрнэт
Такcама як у папярэднім выпадку.<br />
 *- але ж я ў інцярнет праз дайлап хаджу* 

</tr>
<tr class=»odd»>

альбум
альбом
 *- увесь альбум шчэ не  слухаў* 
Апрача гэтага я заўважыў некаторыя іншыя своеасаблівасці жывой мовы сеціва:

<ol>
<li>Дзеясловы ў першай асобе множнага ліку з канчаткам  *-ма, -мо* , напрыклад:  *будзьма, дамо, будуема.* <br />
 *- Збудуема вэб-старонку, а потым палядзім...* </li>
<li>Дзеясловы ў другой асобе адзіночнага ліку з канчаткам  *-сі, -сся* , напрыклад:  *дасі, ясі, клапоцісся, рыхтуесся.* <br />
 *- Пашто табе арабская? Ты для ЦРУ перакладаць рыхтуесся?* </li>
<li>Значна больш шырокае ўжыванне клічнага склону, напрыклад:  *браце, беларусе, сынку, Рыдлю, Ясю.* </li>
<li>Ужыванне дадатковага суфіксу  *-ака*  ў некаторых словах:  *тутака (тут), не машака (няма), цяперака (цяпер).* </li>
<li>Больш шырокае ўжыванне слова «гэны» (»той»), які стварае пару:  *гэты — гэны.* </li>
</ol>

У размове, не заціснутай у строгія рамкі «правільнай» мовы, часта зьяўляюцца замежныя запазычаныя словы, якія не фіксуюцца сучаснымі слоўнікамі. У маёй калекцыі такіх словаў назьбіраліся палянізмы, украінізмы, «трасянканізмы», англіцызмы ды інш.

<h2 id=»замежныя-палянізмы-а-таксама-ўкраінізмы»>Замежныя (палянізмы, а таксама ўкраінізмы)</h2>
<table>
<colgroup>
<col style=»width: 33%» />
<col style=»width: 33%» />
<col style=»width: 33%» />
</colgroup>
<thead>
<tr class=»header»>
<th>слова</th>
<th>пераклад</th>
<th>тлумачэнне, цытата</th>
</tr>
</thead>
<tbody>
<tr class=»odd»>

рок
год
Слова «рок» таксама можна разглядаць як украінізм.<br />
 *- у кітайцаў сяння новы рок, пайду ў «чырвоны цмок» бо яны зьніжкі 50% абяцалі* 

</tr>
<tr class=»even»>

места
горад
Гэта слова таксама мажліва разглядаць як украінізм альбо наагул можна ўважаць «места» нашым беларускім словам, бо яно досыць шырока ўжывалася ў мінулым і цяпер таксама сустракаецца досыць часта ў беларускіх тэкстах.<br />
 *- ці ты калісці быў у Празе?<br />
- ну так! файнае места!* 

</tr>
<tr class=»odd»>

скрыдлы
крылы
 *- зрабіла паскудзтва, а цяпер анёлам прыкідваецца, толькі скрыдлаў не хапае!* 

</tr>
<tr class=»even»>

цо
што
Звычайна ў нейкім парадыйным кантэксце, калі падкрэсьліваецца «замежнасць», чужынскасць тэмы.<br />
 *- у спалучэнні з азотнай кіслатой гэты ангідрыд дае патрэбнае рэчыва, паняў?<br />
- цо???* 

</tr>
<tr class=»odd»>

барзьдзей
хутчэй
 *- я барзьдзей сам зраблю, чым яму даручу* 

</tr>
<tr class=»even»>

ніц
нічога
 *- ну і шо ты атрымаў за гэны вэбпраект?<br />
- ніц! абсалютна ніх%я не далі... пракінулі =(* 

</tr>
<tr class=»odd»>

ніж
чым
 *- а ў мяне было ў два разы лепш, ніж у яго.* 

</tr>
<tr class=»even»>

фахоўца
спэцыяліст, адмыслоўца
 *- Фахоўца? Першы раз чую.<br />
- Звычайны палянізм. Мне ў вуха трохі ткнула, але сцярпеў.* 

</tr>
<tr class=»odd»>

вміць
умець
Дзякуючы ўкраінскай пародыі на Матрыцу ў беларускім сеціве стала папулярнай фраза «я вмію літаті» (і ейныя варыяцыі)

</tr>
<tr class=»even»>

ё
ёсць
Напэўна, таксама можна разглядаць як украінізм (бо па-ўкраінску — «е»)<br />
 *- у цябе не ма нокіі 8210?<br />
- ё. аддам не дорага...* 

</tr>
<tr class=»odd»>

тылькі
толькі
 *- я ж тылькі зара прачнуўся* <h2 id=»замежныя-расійскія»>Замежныя (расійскія)</h2>

Асабіста ў мяне расійскія словы, запісаныя ў беларускім маўленні, ствараюць уражанне гэткай прыемнай для вуха нашай натуральнай трасянкі (але калі без злоўжывання), хаця гэта маё прыватнае меркаванне. Вось толькі некаторыя словы, якія я заўважыў у беларускіх чатах (а насамрэч іхная колькасць абмяжоўваецца толькі слоўнікавым багаццем самой расійскай мовы):

<table>
<colgroup>
<col style=»width: 33%» />
<col style=»width: 33%» />
<col style=»width: 33%» />
</colgroup>
<thead>
<tr class=»header»>
<th>слова</th>
<th>пераклад</th>
<th>тлумачэнне, цытата</th>
</tr>
</thead>
<tbody>
<tr class=»odd»>

шчас
зараз
 *- ты для мяне гэта зробіш?<br />
- ну шчас!* 

</tr>
<tr class=»even»>

граць
гуляць
 *- дзе зьніклі, блін??<br />
- у більярд граліся* 

</tr>
<tr class=»odd»>

замурочкі
заморочки (рас)
 *- трэба запоўніць яшчэ тры формы<br />
- што за замурочкі такія?* 

</tr>
<tr class=»even»>

гэта дзела
у гэтай справе
 *- між іншым сёння ў яе дзень народзінаў<br />
- дык гэта дзела трэба адмеціць :))* 

</tr>
<tr class=»odd»>

очань дажа
нават вельмі
 *- табе ён спадабаўся?<br />
- очань дажа ;)* 

</tr>
<tr class=»even»>

нічаво
нічога
 *- прабач, калі пакрыўдзіла<br />
- нічаво, я зусім не пакрыўдзіўся* 

</tr>
<tr class=»odd»>

ніззя
нельга, не  можна
 *- можна мне яму пароль да твайго FTP даць?<br />
- ніззя!* 

</tr>
<tr class=»even»>

пяззец
пізьдзец
а таксама іншыя варыяцыі.

</tr>
<tr class=»odd»>

магёш
можаш
узятае з размоўнай расійскай.<br />
 *- у яго Nokia 3210 заблякаваная. магёш яе разлочыць* 

</tr>
<tr class=»even»>

цясціраваць
тэставаць, правяраць, спраўджваць
 *- а я зараз адзін скрыпт цясцірую<br />
- але чамусці не працуе :(* <h2 id=»замежныя-ангельскія-кампутаровыя»>Замежныя (ангельскія кампутаровыя)</h2>

Такіх ангельскіх кампутаровых тэрмінаў, якія проста шляхам трансьлітэрацыі ўваходзяць у нашу мову, напэўна, ужо некалькі тысячаў, але тут я прыводжу толькі найбольш папулярныя, якія сапраўды прыжыліся ў нашым сеціве.

<table>
<colgroup>
<col style=»width: 33%» />
<col style=»width: 33%» />
<col style=»width: 33%» />
</colgroup>
<thead>
<tr class=»header»>
<th>слова</th>
<th>пераклад</th>
<th>тлумачэнне, цытата</th>
</tr>
</thead>
<tbody>
<tr class=»odd»>

інэт, нэт
(i-net) інтэрнэт, сеціва
 *- ты праз што ў інэт ходзіш?<br />
- дайл-апам беспарольным.* 

</tr>
<tr class=»even»>

юзаць
(to use) карысатацца, ужываць
 *- ты зараз у асцы?<br />
- дык я юзаю Трыліян, бо там усё разам* 

</tr>
<tr class=»odd»>

кул
(cool) файна, крута
 *- у Менску сонца — кул!* 

</tr>
<tr class=»even»>

гакер
(hacker)
я думаю, калі вы хоць трохі сутыкаліся з кампутарамі, то агульнае разуменне слова «гакер» у вас ёсць.<br />
 *- які ж ён гакер? самы звычайны ламэр!* 

</tr>
<tr class=»odd»>

ламэр
(lamer)
чалавек, які не  ўмее карыстацца кампутарам.<br />
 *- у мяне капс-лок быў націснуты. якая ж я ламэрка!* 

</tr>
<tr class=»even»>

гэймэр
(gamer)
фанат кампутаровых гульняў.<br />
 *- мяне гэныя гэймэры дасталі — немагчыма вольны камуптар знайсці у лабах з-за іх* 

</tr>
<tr class=»odd»>

спам
(spam)
масавая інтэрнэт-рэкляма, якая дасылаецца людзям, што яе не прасілі, бяз іхнага дазволу.<br />
 *- мне на тую скрынку пачаў спам прыходзіць.* 

</tr>
<tr class=»even»>

спаміць
(to spam)
дасылаць масавую рэкляму-спам<br />
 *- ідзі лепш он-ляйнэр спаміць, а то да мяне прычапіўся =))* 

</tr>
<tr class=»odd»>

крак
(crack)
пірацкая (узламаная) вэрсія праграмы.<br />
 *- а ты для яго краку не  маеш?* 

</tr>
<tr class=»even»>

кракнуць
(to crack)
узлом ліцэнзійнай вэрсіі праграмы.<br />
 *- слухай, а ты яе кракнуць не магёш?* 

</tr>
<tr class=»odd»>

варэз
(warez)
пірацкія неліцэнзаваныя праграмы.<br />
 *- дык ты на варэз сайты схадзі, пашукай* 

</tr>
<tr class=»even»>

даўнлоўд
(download)
зьліў, загрузка праграмы на лякальны кампутар з сэрвэру.<br />
 *- я зараз даўнлоўд раблю, але дужа павольна ідзе :(* 

</tr>
<tr class=»odd»>

аська
(ICQ = I seek you)
папулярная праграма для зносінаў празь сеціва.<br />
 *- нешта я цябе ў асцы зусім не  бачу<br />
- на аську не ма часу, працы да халеры...* 

</tr>
<tr class=»even»>

баніць
(to ban)забараніць
забараніць для ўваходу на канал IRC.<br />
 *- трэба яго забаніць, дастаў ён ужо* 

</tr>
<tr class=»odd»>

кікбаніць
(to kickban)
адной камандай выкінуць юзэра з каналу IRC і адразу ж забараніць яго.<br />
 *- за такое адразу ж кікбан* 

</tr>
<tr class=»even»>

кікаць
(to kick)
выкінуць юзэра з каналу IRC.<br />
 *- а ён мяне кікнуў за гэта. ты ўяўляеш?* 

</tr>
<tr class=»odd»>

сайбэрпанк
(cyberpunk) кібэрпанк
новы жанар у літаратуры

</tr>
<tr class=»even»>

смайлік
(smiley)
Спалучэнне ASCII-сымбаляў, якія фармуюць невялічкі псэўда-твар для дэманстрацыі нейкай эмоцыі.<br />
 *- шо гэта было??<br />
- гэта ў мяне такі смайлік зашыфраваны :)* 

</tr>
<tr class=»odd»>

рэал
(real)
рэчаіснасць, рэальнае жыццё<br />
 *- а ў рэале ты кім працуеш?* 

</tr>
<tr class=»even»>

комп, компік
(computer) кампутар
 *- удома на компе мусіць быць, я пашукаю.* 

</tr>
<tr class=»odd»>

спэлчэкер
(spellchecker)
праверальнік артаграфіі<br />
 *- трэба ж спэлчэкерам праверыць, а тож памылкі ў кожным сказе.* 

</tr>
<tr class=»even»>

нэтшкап
(Netscape)састарэлы браўзэр
 *- я для нэтшкапа аптымізацыю не рабіў, бо не ма сэнсу час губляць на гэта* 

</tr>
<tr class=»odd»>

сабж
(subject) тэма
тэма, прадмет размовы; спасылка на прадмет размовы<br />
 *- хто можа дапамагчы з сабжам?* 

</tr>
<tr class=»even»>

хоўмпага
(home page) хатняя старонка
Таксама, некаторыя ўжываюць слова «хамяк».<br />
 *- rydel.cjb.net — гэта мая хоўмпага, там і знойдзеш гэны артыкул* 

</tr>
<tr class=»odd»>

крэатыў
(Creativity or Kreativ in German)
 *- ці ты чытаў ягоны аповед?<br />
- так. вось гэта запраўды крэатыў* 

</tr>
<tr class=»even»>

канэкт
(connect) злучэнне
 *- нешта канэкт у мяне зусім паганы<br />
- паспрабуй празь беспарольку* 

</tr>
<tr class=»odd»>

мыла
(mail) пошта
 *- табе гэта патрэбна?<br />
- так. кінь мне на мыла, калі ласка* 

</tr>
<tr class=»even»>

юзэр
(user) карыстальнік
 *- а ён кажа: адмінскі пароль юзэрам не дам =(* 
Усе словы, што сабраныя ў гэтым разьдзеле, — прадукт трансьлітэрацыі ангельскіх кампутаровых тэрмінаў. Бальшыня гэтых словаў стала ўвайшлі ў лексыкон нашых кампутаршчыкаў. Аднак некаторыя мовазнаўцы да гэтай зьявы ставяцца вельмі адмоўна і прапануюць ствараць уласныя беларускія адпаведнікі. Час ад часу адмыслоўцы прапануюць наватворы для некаторых кампутаровых тэрмінаў. Але гэта зазвычай нейкія прыватныя ініцыятывы, у гэтай справе не ма ніякай сыстэмы, не ма арганізацыі, і адпаведна плёну пакуль не ма. Я магу ўзгадаць літаральна пару словаў, якія сапраўды пасьпелі прыжыцца. Па-першае, гэта слова «сеціва» (якое, здаецца, упершыню ўвёў ва ўжыванне Сяргей Шупа). Таксама, словы «гартач» (browser), «гузік» (button), «тэчка» (folder). Але хацеў бы падкрэсьліць, што ніякіх стандартаў у перакладзе інтэрнэтных тэрмінаў пакуль не існуе.

<h2 id=»розныя»>Розныя</h2>

Яшчэ колькі словаў, якія я напаткаў у беларускім он-ляйне і не  змог дакладна клясыфікаваць.

<table>
<colgroup>
<col style=»width: 33%» />
<col style=»width: 33%» />
<col style=»width: 33%» />
</colgroup>
<thead>
<tr class=»header»>
<th>слова</th>
<th>пераклад</th>
<th>тлумачэнне, цытата</th>
</tr>
</thead>
<tbody>
<tr class=»odd»>

лацініць
пераводзіць у лацінку
 *- ты кірыліцай пісала?<br />
- так. трэба будзе гэта ўсё лацініць* 

</tr>
<tr class=»even»>

па-наску
па-нашаму
 *- прывітанне, агапі му!<br />
- а як гэта будзе па-наску?* 

</tr>
<tr class=»odd»>

пячорны
ламэр
Напэўна, гэта скарот ад выразу «пячорны чалавек»<br />
 *- як прынтар падлучыць да ноўтбука?<br />
- эх, ты, пячорны!* 

</tr>
<tr class=»even»>

люстра
люстэрка-копія вэб-сайту
 *- ці ты маеш люстра для свайго сайту?<br />
- пашто мне люстра?* 

</tr>
<tr class=»odd»>

байнэт
беларускае сеціва
Пераклад-калька з расійскай, дзе ўжываецца аналягічнае слова «рунет» (расійскае сеціва — RUssian NETwork)<br />
 *- яны напісалі, што толькі сайты байнэту бяруць для ўдзелу...* 

</tr>
<tr class=»even»>

белнэт
беларускае сеціва
Альтэрнатыва папярэдняму тэрміну (байнэт).<br />
 *- У белнэт нешта зусім ціха<br />
- а што ж ты чакаў? калі будуць грошы, будзе і «дзьвіжэнне» ;)* 

</tr>
<tr class=»odd»>

пляткарня
чат
 *- сяння ўдвая больш пасьпеў, чым звычайна<br />
- вось як бывае, калі па пляткарнях не сядзець увесь час!* 

</tr>
<tr class=»even»>

шрайбаць, нашрайбаць
пісаць
Напэўна, запазычанае слова, але цяжка сказаць з якой мовы, бо падобны корань ёсць шмат у якіх індаэўрапейскіх мовах.<br />
 *- трэба чарговы выпуск шрайбаць, юзэра чакаюць* 

</tr>
<tr class=»odd»>

дабранак
форма разьвітання
Разьвітанне, калі твой суразмоўца ідзе спаць а 4-5 гадзіне раніцы.<br />
 *- усё, хутка сонца ўстане, я ў ложак..<br />
- дабранак! ;)* 
Трэба дадаць, што ўсе пададзеныя ў гэтым артыкуле словы сустракаюцца не  толькі ў кірылічнай абэцэдзе, але і лацінкай. Гэтаму нечаканаму ааднаўленню лацінкі мы мусім падзякваць інтэрнэту (дзе напачатку падтрымлівалася толькі лацінская абэцэда), а потым мабільнай сувязі, дакладней, сэрвісу SMS (Short Messages Service). А зараз трохі пра смайлікі...

<h2 id=»эматыконы-смайлікі»>Эматыконы, смайлікі</h2>

Эматыконы (emoticons) альбо смайлікі (smiley) — гэта спалучэнне ASCII-сымбаляў, якія фармуюць невялічкі псэўда-твар для дэманстрацыі нейкай эмоцыі. Іх ужо некалькі сотняў, і нават створаныя слоўнікі з тлумачэннямі для кожнага. Вось самыя папулярныя і простыя смайлкі, якія сустракаюцца на беларускіх чатах:


<strong>:)</strong> — звычайная ўсьмешка<br />
<strong>:))</strong> — падвойная ўсьмешка<br />
<strong>%)</strong> — вар'ят(-ка), вар'яцкая ўсьмешка<br />
<strong>:_(</strong> — плач<br />
<strong>:(</strong> — незадаволены, сумны<br />
<strong>:((</strong> — удвая больш незадаволены ці сумны<br />
<strong>=)</strong> — шчасьлівы, радасны<br />
<strong>=/</strong> — злы, раззлаваны<br />
<strong>=(</strong> — сумны, маркотны<br />
<strong>ггг</strong> — імітацыя рогату, сьмеху<br />
<strong>гыгыгы</strong> — тое самае, што і ггг (таксама магчымыя розныя варыяцыі: гагага, гігігі і г.д.)<br />


<h2 id=»англамоўныя-акронімы---сецявы-жаргон»>Англамоўныя акронімы — сецявы жаргон</h2>

Таксама як і смайлікаў гэтых замежных кампутаровых скаротаў ужо некалькі сотняў (магчыма нават тысячаў). Тут я прыводжу толькі тыя, што (паводле маіх не доўгіх назіранняў) ужываюцца і беларусамі. Вось найбольш папулярныя ангельскія скароты, якія прыжыліся ў нас:

<table>
<thead>
<tr class=»header»>
<th>скарот</th>
<th>па-ангельску</th>
<th>пераклад</th>
</tr>
</thead>
<tbody>
<tr class=»odd»>

<strong>2u2</strong>
To You To
Табе таксама

</tr>
<tr class=»even»>

<strong>404</strong>
I have no clue
Ня ведаю. не  маю ўяўлення.

</tr>
<tr class=»odd»>

<strong>afaik</strong>
As Far As I Know
Наколькі я ведаю

</tr>
<tr class=»even»>

<strong>afk</strong>
Away From Keyboard
Я зараз не за клявіятурай

</tr>
<tr class=»odd»>

<strong>aka</strong>
Also Known As
Таксама вядомы як

</tr>
<tr class=»even»>

<strong>asap</strong>
As Soon As Possible
Як мага хутчэй

</tr>
<tr class=»odd»>

<strong>asl</strong>
Age Sex Location?
Узрост, пол, месцазнаходжання

</tr>
<tr class=»even»>

<strong>b4</strong>
Before
Перад, раней

</tr>
<tr class=»odd»>

<strong>b4n</strong>
Bye For Now
Разьвітваюся

</tr>
<tr class=»even»>

<strong>bbl</strong>
Be Back Later (I shall be back in a while)
Вярнуся пазьней (праз пэўны час)

</tr>
<tr class=»odd»>

<strong>brb</strong>
be right back, I shall be back very soon.
Зараз вярнуся (у хуткім часе)

</tr>
<tr class=»even»>

<strong>btw</strong>
By the Way
Між іншым, дарэчы

</tr>
<tr class=»odd»>

<strong>cu</strong>
See You
Пакуль, пабачымся

</tr>
<tr class=»even»>

<strong>faq</strong>
Frequently Asked Questions
Часта задаваемыя пытанні

</tr>
<tr class=»odd»>

<strong>fyi</strong>
For Your Information
Да вашага ведаму

</tr>
<tr class=»even»>

<strong>g2g</strong>
Got To Go
Трэба ісці

</tr>
<tr class=»odd»>

<strong>gg</strong>
Good Game
Добра згуляў

</tr>
<tr class=»even»>

<strong>gl</strong>
Good Luck
Удачы

</tr>
<tr class=»odd»>

<strong>h&amp;k</strong>
Hugs &amp; Kisses
Абдымкі ды пацалункі

</tr>
<tr class=»even»>

<strong>hth</strong>
Hope This Helps
Спадзяюся, што дапамог

</tr>
<tr class=»odd»>

<strong>ic</strong>
I See
Я разумею

</tr>
<tr class=»even»>

<strong>ilu</strong>
I Love You
Я цябе кахаю

</tr>
<tr class=»odd»>

<strong>imho</strong>
In my humble opinion
На маю сціплую думку

</tr>
<tr class=»even»>

<strong>irl</strong>
In Real Life
У рэальным жыцці

</tr>
<tr class=»odd»>

<strong>jj</strong>
Just Joking
Проста жартую

</tr>
<tr class=»even»>

<strong>kbd</strong>
Keyboard
Клявіятура

</tr>
<tr class=»odd»>

<strong>l8r</strong>
Later
Пазьней

</tr>
<tr class=»even»>

<strong>lol</strong>
laughing out loud, lots of laughter
Гучна сьмяюся, рагачу

</tr>
<tr class=»odd»>

<strong>motd</strong>
Message of the day
Дзённае паведамленне

</tr>
<tr class=»even»>

<strong>np</strong>
No Problem
Няма праблемы

</tr>
<tr class=»odd»>

<strong>plz, pls</strong>
Please
Калі ласка

</tr>
<tr class=»even»>

<strong>ppl</strong>
People
Людзі

</tr>
<tr class=»odd»>

<strong>rotfl, rofl</strong>
rolling on the floor laughing, that was very funny
катаюся па падлозе ў прыступе рогату

</tr>
<tr class=»even»>

<strong>rulez</strong>
rules
вельмі файна

</tr>
<tr class=»odd»>

<strong>sux</strong>
sucks
пагана, паскудна

</tr>
<tr class=»even»>

<strong>sup</strong>
What's up?
Як маесся?

</tr>
<tr class=»odd»>

<strong>sysop</strong>
System Operator
Сыстэмны апэратар

</tr>
<tr class=»even»>

<strong>thnx, thx, 10x</strong>
Thanks
Дзякуй

</tr>
<tr class=»odd»>

<strong>ty</strong>
Thank You
Дзякую

</tr>
<tr class=»even»>

<strong>u</strong>
You
Ты

</tr>
<tr class=»odd»>

<strong>u2</strong>
You Too
Ты таксама, табе таксама

</tr>
<tr class=»even»>

<strong>ur</strong>
Your
Твой, ваш

</tr>
<tr class=»odd»>

<strong>w/</strong>
With
З

</tr>
<tr class=»even»>

<strong>w/o</strong>
Without
Без, бяз

</tr>
<tr class=»odd»>

<strong>w8</strong>
Wait
Чакай, пачакай

</tr>
<tr class=»even»>

<strong>w8am</strong>
Wait A Minute
Пачакай адну хвілю

</tr>
<tr class=»odd»>

<strong>y?</strong>
Why?
Чаму?

</tr>
<tr class=»even»>

<strong>zzz</strong>
sleeping, bored, tired
Пакзвае, што чалавек сьпіць альбо яму сумна.
