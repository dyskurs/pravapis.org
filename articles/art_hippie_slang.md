---
title: articles/art_hippie_slang.md 
lang: be
---


<table>
<tbody>
<tr class="odd">

<td>

<h1 id="фенечка-belarusian-hippie-slang">Фенечка [Belarusian Hippie Slang]</h1>
<p>Кароткі слоўнік менскіх хіпі і панкаў канца 70-х і пачатку 80-х гадоў,<br />
скаладзены Адамам Глёбусам</p>
<p><img src="hippie03.jpg" width="150" height="250" alt="Belarusian hyppy (cute long-haired girl). (C) IREX Fotoservis, Minsk, Belarus" /> АДЦЯГН<strong>У</strong>ЦЦА – злавіць кайф, адпачыць – Пайшлі да Крыпі, адцягнемся.<br />
<br />
АСКАЦЬ – прасіць, клянчыць, зшыбаць грошы (звычайна, на алейках, у парках, на ваґзалах) – Есьці хочацца, пайшлі аскаць на стрыт…<br />
<br />
<strong>А</strong>ТАМ – выдатна, адвал, адвальна, клёва, кайфова – найлепшая якасьць чаго-небудзь – У Людкі штаны – атам!<br />
<br />
Б<strong>А</strong>БКІ – грошы; падняцца на бабкі – зарабіць грошы – Падруга, у цябе бабкі ёсьць?<br />
<br />
Б<strong>А</strong>ШЛІ (-НІ) – грошы – Швед, мне Баця павінен башлі, забярэш, а я звальваю.<br />
<br />
БАШЛ<strong>Я</strong>ЦЬ – фінансаваць, даваць грошы, плаціць – І колькі табе на рабоце башляюць?<br />
<br />
БА<strong>Я</strong>Н – шпрыц – Слухай, фуцах, на баяне граеш?<br />
<br />
БЯРЛ<strong>О</strong> – ежа, харч – Ну й бярло, проста рэстаран “Патсдам”.<br />
<br />
БЕРЛЯЦЬ – есьці, жэрці – Я з раніцы галодны, можа ёсьць паберляць.<br />
<br />
БУХ<strong>А</strong>РЫК – алькаголік, п’яніца, п’яны чалавек – Там на прыступках бухарык ляжыць, абсураўся ўвесь… – Добра, калі праз дваццаць гадоў будзем такія, а ня горшыя.<br />
<br />
БУХ<strong>А</strong>ЦЬ – піць алькагольныя напоі, кіраць, закладаць за каўнер (састарэлае, шырока ўжываецца беларускімі літаратарамі) – Перапынак, не бухаю, трапак (трыпэр).<br />
<br />
ВАЛАС<strong>А</strong>ТЫ – 1. Чалавек – мэн, які ўваходзіць у хіповую сыстэму, неабавязкова з доўгімі валасамі – Валасатыя больш не збіраюцца ля Пэнтаґона (Дома афіцэраў). 2. Хіпі, патлаты, хайраты – Прыходзіць да мяне валасаты абкураны ва ўмат.<br />
<br />
ВАЛ<strong>І</strong>ЦЬ – 1. Сыходзіць – Менты падрульваюць, ну мы й звалілі з алейкі. 2. Уцякаць – Звал!!!<br />
<br />
В<strong>Е</strong>РЗАЦЬ – 1. Спраўляць вялікую патрэбу – Пайду ў дабл, паверзаю. 2. Гадзіць, рабіць непрыемнае – Я да яго па-чалавечы, а ён, мудак, ня можа, каб не абверзаць.<br />
<br />
ҐЕРЛ<strong>А</strong> – дзяўчына, сяброўка, каханка – У Шведа адвальная ґерла, бюст дзявятага памеру.<br />
<br />
ГЛЮК<strong>А</strong>РНЯ – мейсца масавага глюканьня – У Сары на флэце – глюкарня.<br />
<br />
ГЛ<strong>Ю</strong>КІ – галюцынацыі, наркатычныя мроі, мульцікі – Такія глюкі, шызануцца можна.<br />
<br />
ГРЫЦ – мейсца тусоўкі, сквэр Янкі Купалы насупраць цырка (раней сквэр імя Грыцаўца), дзе зьбіраліся хіпі на канцы 60-х і ў 70-ыя гады – На Грыцы класна было. Конь казаў, што нават вербы свабоднай любові былі, іх мянты сьсеклі.<br />
<br />
ДАБЛ – прыбіральня – пакуль ты аддаблішся, я падгур здыму.<br />
<br />
ДЗЯРЖ<strong>Ы</strong>НКА – мейсца тусоўкі, алейка на вуліцы Камсамольскай, дзе стаіць бюст першага чэкіста краіны саветаў. Хіпі разам з пакамі зьявіліся там падчас другой хвалі, на пачатку 80-х гадоў. – На Дзяржынцы адныя малалеткі… Там нават Алекс каралём ходзіць.<br />
<br />
Д<strong>О</strong>ДЖЫК – 1. Пастаянная, найбольш аптымальная і правераная доза наркотыка – Мой доджык – пяць кубоў. 2. Порцыя алькаголя ці ежы, хаўкі – Доджык дрынкнем трэці раз, за тых, хто бараніў Каўказ.<br />
<br />
ДРУШЛ<strong>Я</strong>ЦЬ – спаць, кімарыць, храпсьці (састарэлае, але шырока распаўсюджанае сярод беларускіх байкапісцаў) – А я гадзінку падрушляю.<br />
<br />
ДУР – марыхуана – А ў мяне першы раз ад дуры толькі смочкі замерзьлі і больш нічога, ніякага кайфу, не дагнала.<br />
<br />
Д<strong>У</strong>РКА – вар’ятня, псыхіятрычная лякарня – Саід у дурцы, прасіў, каб ты кір прывёз.<br />
<br />
ДЫН<strong>А</strong>МІЦЬ – падманваць, падводзіць, пракідваць – Гэта? Я ёй стрэлку накінуў, а потым прадынаміў.<br />
<br />
Ж<strong>А</strong>БА – 1. Панкаўская дзяўчына – А жабы будуць? – Колькі хочаш, як гразі. 2. Жанчына – Ты гэту жабу атадраў? – Нафіг трэба.<br />
<br />
ЗАВЁРНУТЫ – 1. Моцна захоплены чым-небудзь – Шыма на рамане завярнуўся. Піша, потым патэлефануе: “Швед, я пра цябе напісаў!”, кідае трубку і зноў піша. 2. Звар’яцелы – Ад такіх наваротаў і завярнуцца можна.<br />
<br />
ЗАМАНДЗ<strong>Я</strong>ЧЫЦЬ – 1. Ударыць, улупіць, замачыць, шарахнуць – Не пасьпеў я слова сказаць, а ён як замандзячыць мне ў бараду. 2. Сказаць моцнае слова, пажартаваць – Гаварылі, гаварылі, і раптам Француз як замандзячыў пра Ірку, што яна шкура – пачаліся разборкі.<br />
<img src="hippie01.jpg" width="180" height="270" alt="Belarusian hippie. girl (C) IREX Fotoservis, Minsk, Belarus" /><br />
ЗДЫМАЦЬ ПАДРУГ – знаёміцца зь дзяўчатамі – Падвальваем да лаўкі. Дзьве падругі кураць “Арбіту”. Мы і так, і гэтак, а яны нязьёмныя. Давялося прагнаць з Алейкі.<br />
<br />
КАЙФ – 1. Найвышэйшая ступень задавальненьня. – Бяз кайфу няма лайфу. 2. Наркотык – Алё, Швед, у цябе кайф ёсьць? У мяне ломка пачынаецца.<br />
<br />
КАЙФОВА – выдатна, клёва – Люблю Морысана, кайфовы музон.<br />
<br />
КАС<strong>І</strong>ЦЬ – прыкідвацца, часьцей за ўсё – касіць пад крызу: сымуляваць вар’яцтва дзеля вызваленьня ад службы ў войску ці замены турэмнага зьняволеньня на псыхіятрычную лякарню – Хац закасіў. Сапраўды, лепш год у крызе, чым пятнаццаць у Растоўскай турме.<br />
<br />
КАЦ<strong>І</strong>ЦЬ – атрымлівацца, атрымліваць прызнаньне – Ізноў рок ня коціць, адна папса.<br />
<br />
КІД<strong>А</strong>ЛАВА – 1. Крадзёж – Я ж казаў, што стопрацэнтовае кідалава. Яго і павязалі. 2. Падман – Больш ня прыйду, дамаўляўся не дамаўляўся – кідалава.<br />
<br />
К<strong>І</strong>НУЦЦА – памерці, загнуцца, адкінуцца, ласты склеіць, акачурыцца – Піт ад перадазняка кінуўся.<br />
<br />
КІСЬЛ<strong>Я</strong>К МАНДЗ<strong>Я</strong>ЧЫЦЬ – гнаць сумную цялегу, распавядаць нецікавую гісторыю – Малы, канчай кісьляк мандзячыць, вушы вянуць.<br />
<br />
КЛ<strong>Ё</strong>ВА – выдатна, кайфова – Клёвыя шузы. Дзе надыбаў?<br />
<br />
КЛЮЧ – канец, каюк, прыезд – Хай толькі сунецца і яму – ключ.<br />
<br />
КРУТН<strong>Я</strong>К – выбітнасьць, выдатнасьць –А ў Піцеры такія крутнякі, такія навароты.<br />
<br />
КРУТ<strong>Ы</strong> – магутны, нязломны, мэтанакіраваны – Я мэн круты…<br />
<br />
КРЫЗА – 1. Псыхіятрычная лякарня, дурка – Лепш крыза, чым салдаты. 2. Вар’ят, нястрыманы чалавек – Мамант зь мянтамі зачапіўся, крыза. 3. Вар’яцтва – На выставу Русавай хадзілі, крыза.<br />
<br />
КРЫША – дах, зьявілася ў 90-я гады. 1. Розум – Ад тваіх вершаў у мяне крыша паехала. 2. Галава – Нашто ж ты пад кулак крышу падстаўляў?<br />
<br />
КСІЎНІК – самаробная абгортка для ксівы (пашпарта), паходзіць ад кісета, бо шмат хто з хіпі зьбіраў недакуркі і складаў у кісет, які насіў на грудзях; зазвычай ксіўнік носяць на грудзях, аздабляюць яго значкамі і вышыўкаю – Сяджу, нікога не чапаю, ксіўнік вышываю.<br />
<br />
ЛОМ – непрыемнасьць – Мне ўсе твае разборкі ў лом.<br />
<br />
МАЖОРЫ – прыкінутая (модна апранутая) моладзь, звычайна, прыфарцаваная і элітарнага паходжаньня – На Паркавай тусуюцца мажоры.<br />
<br />
МАХАЛАВА (МАХАЧ) – бойка – Учора каля Ўнівэрсаму такое махалава было. Жах. Мянты траіх лохаў загасілі.<br />
<br />
МАШЫНА – шпрыц – Раніцай прыходжу, а на стале машына ляжыць. Сто разоў казаў, каб хавалі шпрыц. Давялося настукаць па рагах. Але малалеткі ёсьць малалеткі. Гнаць іх трэба.<br />
<br />
МУДОХАЦЬ – мучыць, біць – Канчай, ты ўжо ўсіх замудохаў.<br />
<br />
НАРКОТ – 1. Наркаман, які не ўяўляе зь сябе нічога цікавага – Не цікава, там адны наркоты. 2. Алькаголік – Каля піўзаводу наркоты тусуюцца.<br />
<br />
НІШЦЯК – 1. Добра, выдатна, клёва – Усё нішцяк! 2. Тое, што дастаецца бясплатна, “на халяву” – хаўка, напрыклад – У “Хвілінцы” піцу не даядаюць, можна пайсьці і захаваць нішцячок.<br />
<br />
ПАДЛ<strong>Я</strong>НА – подласьць, здрада – Кэт усім такую падляну кінула – забрала грошы і зваліла ў Львоў.<br />
<br />
ПАДПІС<strong>А</strong>ЦЦА – запрасіць, прапанаваць, угаварыць, заманіць, абавязаць, прымусіць – І я падпісаўся тую халтуру рабіць.<br />
<br />
ПАМ<strong>Ы</strong>ЙКА – бар у паўпадвале на рагу былога Ленінскага праспэкту і вуліцы Леніна, мейсца, дзе зьбіраліся менскія хіпі – Усе дарогі вядуць на Памыйку. – А ты што, цэнтравы?<br />
<br />
ПАТЛ<strong>А</strong>ТЫ – валасаты, хайраты, хіпі – У Памыйцы адні патлатыя. – Мастакі? – Вядома, з іх усё і пачынаецца.<br />
<br />
ПЭНТАҐОН – кавярня ў менскім Доме афіцэраў, мейсца, дзе зьбіраліся хіпі перад тым, як перайсьці на Памыйку – А мне Пэнтаґон ніколі не падабаўся, адно кір.<br />
<br />
ПЛАН – марыхуана, дур, гашыш, кайф – План ёсьць? – Планы ў камуністаў, а ў нас кайф.<br />
<br />
ПОДЗЬВІГУ НАРОДА – сквэр насупраць музэя Вялікай Айчыннай вайны, мейсца збору хіпі – А мы ўчора на Подзьвігу народа бутэльку вэрмута разьбілі.<br />
<br />
ПРАК<strong>І</strong>ДВАЦЬ – падводзіць, не зрабіць абяцанае, падманваць – Звал. – А Элка? – Пракінем, нефіг спазняцца.<br />
<br />
ПРЫК<strong>І</strong>Д – вопратка – Нішцяк прыкід.<br />
<br />
ПРЫКОЛ – непаразуменьне, жарт, сьмешны выпадак – Папоў паўшклянкі хіннай вады, што супраць перхаці, заглынуў і як стаяў, так і ляснуўся фэйсам аб асфальт.<br />
<br />
РАГ<strong>А</strong>ТЫ – тралейбус – Дабярэшся на рагатым №6.<br />
<br />
РАЗБОРКА – высвятленьне адносінаў – А мне вашыя разборкі да фені.<br />
<br />
РАСКЛАДЫ – сытуацыя, варыянт – Я ня ведаю раскладаў.<br />
<br />
РАТУША – пляц насупраць Дома ўраду, мейсца збору менскіх хіпі – Князя памятаеш? – З Ратушы? – Так. Сустрэў – ледзь пазнаў…<br />
<br />
СЫСТЭМА – арганізацыя хіпі, тусоўка – У Піцеры самая крутая сыстэма. – А мне падабаецца Львоўская.<br />
<br />
СКІПАЦЬ – уцякаць, звальваць, хавацца – На лета ў Паланґу трэба скіпаць.<br />
<br />
СТОПНІК – атлас аўтамабільных дарог – У мяне ў кішэні стопнік, я ня рокер і ня гопнік.<br />
<br />
СУРЛЯЦЬ – мачыцца, спраўляць малую патрэбу – Пайшлі пасурляем.<br />
<br />
СЬЦЁБ – 1. Павышэньне якасьці, пераўзыходжаньне – Дя я яго на раз засьцябаю. 2. Жарт, сьмех, сарказм – У “Мроі” класны сьцёб, мейсцамі.<br />
<br />
СЬЦЯБАЦЦА – 1. Прыставаць, ляпіцца – Ну што ты да курыц дасьцябаўся. 2. Жартаваць, насьміхіцца, іранізаваць – Канчай высьцёбвацца.<br />
<br />
СШЫБАЦЬ – прасіць, патрабаваць, звычайна цыґарэты і грошы – У мяне ёсьць капейка – пачатак, пайшлі на банец насшыбаем.<br />
<br />
ТАРЧОК – наркаман (жартоўнае) – Завал, адны тарчкі.<br />
<br />
ТАСК<strong>А</strong> – стан лёгкага наркатычнага ап’яненьня, лёгкае лунаньне, лёгкі кайф – І ад клея можна заташчыцца.<br />
<br />
ТРАВА – анаша – Дастаць травы.<br />
<br />
ТРАХАЦЬ – рабіць коітус, факаць – Ён цябе трахае?<br />
<br />
ТРЭСЬЦІ – прасіць, забіраць грошы і цыгарэты, тое што і шыбаць, аскаць – Я на ваґзале рублёў трыццаць магу натрэсьці за дзень.<br />
<br />
ТУСАВАЦЦА – 1. Хадзіць на тусоўкі – Ты ў Тарту на тусоўку паедзеш? – Трэба тусануцца. 2. Мець сувязі сярод тусоўшчыкаў – Ты з рокерамі тусуешся. 3. Кантактаваць – Ты тусуешся з гэтай прашмандоўкай?<br />
<br />
ТУСОЎКА – 1. Збор людзей – Не пакоціць, гэта камсамольская тусоўка. 2. Сыстэма, саюз, партыя, арґанізацыя – Люблю рокерскую тусоўку.<br />
<br />
УЗБУХАЦЬ – паўставаць, абурацца, выступаць – Жаба, канчай узбухаць.<br />
<br />
УМАТ (ВА ЎМАТ) – пад кайфам – Нагіш сёньня ва ўмаце. 2. Вялікая ступень чаго-небудзь – Абкураны ва ўмат.<br />
<br />
УМАТНЫ – 1. Свой – Алекса ўматны мэн. – Быў. 2. Выдатны – “Уліс” уматная каманда. – Была.<br />
<br />
УСПУХАЦЬ – выступаць не па справе (ня ў троп) – А Шуга ўсё ўспухае і ўспухае, задзёўб.<br />
<img src="hippie02.jpg" width="160" height="250" alt="Belarusian hippie (C) IREX Fotoservis, Minsk, Belarus" /><br />
ФАК – коітус, полавы акт – А мне факі ня ў кайф – Вядома, трапак.<br />
<br />
Ф<strong>А</strong>КАЦЦА (Ф<strong>А</strong>ЧЫЦЦА) – рабіць коітус, трахацца, маркітавацца, любіцца… – А ты, калі яе факаў у пад’езьдзе, станавіўся на прыступку вышэй?<br />
<br />
Ф<strong>Е</strong>НЬКА – 1. Любая маленькая рэч – Пакажы феньку. 2. Упрыгожаньні хіпі – Мне Ваўчыца ксіўнік падарыла. Клас фенька. 3. Маленькая гісторыя, показка – А мне Філ такую феньку расказаў… Гэты слоўнік таксама фенька.<br />
<br />
ФУЦАХ – хлопец, мэн, хіпар… – Ты, фуцах, пакуль я дайду да той вунь лаўкі, цябе на алейцы ня будзе.<br />
<br />
ФЭЙСОЎКА – бойка, мардабой – Учора Швед каля Памыйкі такую фэйсоўку наладзіў, умат.<br />
<br />
ХАЙР – валасы, доўгія валасы ў мужчыны – Хайр гэта ня проста патлы, гэта – наш сьцяг.<br />
<br />
ХАЙРАН<strong>У</strong>ЦЬ – пастрыгчы – На Грыцы мянты Маманта хацелі хайрануць. Ён вырваўся. І яму шыю нажніцамі прабілі. Кажуць – выпадкова.<br />
<br />
ХАЙР<strong>А</strong>ТНІК – стужка або раменьчык, які абвязваецца вакол галавы, каб валасы не траплялі ў вочы – Клёвы хайратнік, скураны… Дзе надыбаў?<br />
<br />
ХАЙР<strong>А</strong>ТЫ – даўгавалосы мужчына, звычайна хіпі – І на Ратушы хайратыя зьбіраюцца.<br />
<br />
ХАЎКА – ежа, харч – Клас хаўка.<br />
<br />
ХІПАН<strong>Ы</strong> – хіпі – Хіпаны, хіпаны… Тусоўка! Хіпаны, хіпаны… Вэрмут! Хіпаны, хіпаны… Кайф!<br />
<br />
ХІПАР’Ё – хіпі – На Грыцы адно хіпар’ё.<br />
<br />
ХІПАР<strong>Ы</strong> – хіпі – Я рыскага хіпара сустрэў, ён сказаў, што Шведа ў Львове бачыў.<br />
<br />
Х<strong>І</strong>ПІ – частка моладзі 60-80 гадоў ХХ стагодзьдзя, якая вызнавала пацыфізм – Мы, хіпі, кветкі жыцьця.<br />
<br />
ХІПОЎКІ – дзяўчаты хіпі – Мы хіпоўку за травой на Камароўку паслалі.<br />
<br />
ХІП<strong>У</strong>ШКІ – дзяўчаты хіпі – Я да Мароза зайшоў, а там адны хіпушкі.<br />
<br />
ХЛАМ – найвышэйшая ступень чаго-небудзь. (Часьцей за ўсё ап’яненьня і абкуркі) – Абпыхаліся, хлам.<br />
<br />
ХЛЕБНЫ ХАЙР – хайр, адрошчаны ў баку ад небясьпек, на бацькоўскіх харчах (зьняважлівы выраз) – Прыбярыце ад мяне хлебны хайр.<br />
<br />
ЦЫВ<strong>І</strong>ЛЬНЫ – афіцыйны, прыняты большасьцю – У яго нават фэйс цывільны.<br />
<br />
ЦЯГН<strong>У</strong>ЦЬ – трахаць, факаць, любіць… – Нармальная жаба, можна й працягнуць.<br />
<br />
ЧУМ<strong>А</strong> – 1. Вар’яцтва – Ты што, гэта ж чума! 2. Дзікая, ненармальная зьява – У мяне быў знаёмы, Шыма – чума.</p>
<hr />
<p>This is a short slang dictionary of Belarusian (mostly Minsk) hippies and punks of the late 70's and early 80's collected and compiled by the Belarusian writer Adam Hlobus.</p>
<p>See also / Гл. таксама:<br />
<br />
- <strong><a href="articles/art_minsk1.html">Minsk Slang (альтэрнатыўная ґеаґрфія нашай сталіцы)</a></strong><br />
- <strong><a href="articles/art_netspeak.html">Netspeak - Жывая мова беларускага сеціва</a></strong><br />
- <strong><a href="articles/art_top100.html">The Forgotten Slang - 100 словаў забытага беларускага слэнгу</a></strong><br />
</p>
<p><span class="small"><a href="gb_add.html?ref=http%3A%2F%2Fwww%2Epravapis%2Eorg%2Fart%5Fhippie%5Fslang%2Easp">Напішыце водгук // Write your comment</a></span></p></td>
</tr>
</tbody>
</table>
