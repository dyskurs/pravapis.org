---
title: articles/art_best_books_2003.md 
lang: be
large_header: false
---



<a href="articles_by.html">вярнуцца да артыкулаў</a><br />
<a href="#english">English summary below</a><br />


<h1 id="best-books-найлепшыя-кнігі-2003">Best Books: Найлепшыя кнігі 2003</h1>

Падрыхтаваў Адам Воршыч (<a href="http://www.nn.by/">Nasza Niva</a>)


<img src="img/book_country_belarus.jpg" title="Album - Country Belarus" width="200" height="269" alt="Album - Country Belarus" />Каб вызначыць найлепшыя кнігі году, рэдакцыя "Нашай Нівы" зьвярнулася да адзінаццаці аўтарытэтных экспэртаў — крытыкаў, выдаўцоў і кнігагандляроў. Фаварытамі сталі густоўна выдадзеныя фаліянты ў цьвёрдых вокладках на добрай паперы. І кніга Быкава.


Зь вялікім адрывам найлепшай кнігай 2003 году прызнаная «Краіна Беларусь. Ілюстраваная гісторыя» Ўладзімера Арлова й Зьмітра Герасімовіча: яе згадвалі амаль усе экспэрты «НН», а Даніла Жукоўскі назваў «самай рэклямаванай кнігай году». «Яна далучыла да айчыннай гісторыі цэлы пласт нашага грамадзтва, а для чужаземцаў стала своеасаблівай візытоўкай краіны», — прызнае Зьміцер Санько.


На другое месца заканамерна выйшла апошняя прыжыцьцёвая кніга Васіля Быкава <a href="http://oz.by/books/more.phtml?id=107788&amp;partner=pravapis">«Доўгая дарога дадому»</a>. Прыемна, што перамаглі камэрцыйна пасьпяховыя выданьні. Чаго ня скажаш пра тамы, якія занялі наступныя пазыцыі ў сьпісе.


<img src="img/book_long_way_home.jpg" title="Vasil Bykau - Last Book - Long Way Home" width="200" height="320" alt="Vasil Bykau - Last Book - Long Way Home" /> Экспэрты высока ацанілі яшчэ адно падарункавае выданьне — анталёгію беларускай паэзіі ХХ ст. «Краса і сіла». Кур’ёзна, што яна выйшла дзякуючы гранту ад фонду, які ўзначальвае сьпікер расейскае Думы Генадзь Селязьнёў.


Разам з прызнанымі майстрамі Янкам Брылём, Уладзімерам Някляевым і Леанідам Драньком-Майсюком у «дзясятцы» — Альгерд Бахарэвіч. Гэта высокая ацэнка творчасьці маладога празаіка.


Сымптаматычна, што толькі адзін з экспэртаў (Зьміцер Серабракоў) адзначыў тыя кнігі, якія сёлета сапраўды «перадавалі прачытаць другому» і якія прачытала, напэўна, найбольшая колькасьць чытачоў. Маюцца на ўвазе «Нашэсьце» і «Выпадковы прэзыдэнт». Такія кнігі не ўспрымаюцца экспэртамі як «сур’ёзныя». Між тым, ужо сам факт, што ў дзясятку трапілі лічаныя арыгінальныя творы (якіх і выйшла лічаная колькасьць пры сымбалічных тыражах), тады як дамінуюць анталёгіі, энцыкляпэдыі і зборы выбранага, сьведчыць пра глыбокі крызыс і аўтараў, і выдаўцоў, і ўвогуле «тэрыторыі слова» ў нашай краіне. Гэты крызыс палітычна матываваны і грамадзтва, мякка кажучы, цікавіцца яго прычынамі. Таму выбар З.Серабракова падаецца, прынамсі, шчырым і адпаведным «чытацкім сымпатыям».


Кніжны год быў адзначаны завяршэньнем адных фундамэнтальных праектаў («Энцыкляпэдыя гісторыі Беларусі», «Гісторыя беларускай літаратуры ХХ ст.») і пачаткам ня менш грандыёзных: выдаюцца «Слоўнік мовы «Нашай Нівы», падрыхтаваны Інстытутам мовазнаўства, энцыкляпэдыя «Рэпрэсаваныя літаратары, навукоўцы, работнікі асьветы, грамадзкія і культурныя дзеячы 1794—1991» Леаніда Маракова. Д.Жукоўскі апошнюю кнігу, выдадзеную накладам 50 асобнікаў, ацаніў найвышэйшай адзнакай: «Калі праца будзе завершаная ў бліжэйшыя гады, мае шанцы зрабіцца кнігай дзесяцігодзьдзя».


У сьпіс найлепшых кніг патрапіла некалькі выданьняў, датаваных 2002-м годам, якія фактычна зьявіліся сёлета: «Аўтаманаграфія» Алеся Мары (Марачкіна) ды «Становление тоталитарной системы в БССР» Тацяны Процькі.


У рэйтынгу-2003 перамаглі кнігі невялікіх выдавецтваў або выдадзеныя прыватна па-за выдавецтвамі. Гэта нагода задумацца і «Мастацкай літаратуры», і буйным прыватным друкарам.


Падчас вызначэньня месца кнігі ў рэйтынгу ўлічвалася яе пазыцыя ў дзясятцы: першае месца — 10 балаў, другое — 9 і г.д. Выніковы сьпіс складаўся па суме балаў.

<h2 id="top-выніковы-рэйтынг">Top: Выніковы рэйтынг</h2>

<img src="img/book_beauty_and_power.jpg" title="Poetry Anthology: Beauty and Power" width="200" height="269" alt="Poetry Anthology: Beauty and Power" /><strong>1. Уладзімер Арлоў, Зьміцер Герасімовіч. Краіна Беларусь.</strong> — Менск: Салвія; 75 балаў.<br />
<strong>2. Васіль Быкаў. <a href="http://oz.by/books/more.phtml?id=107788&amp;partner=pravapis">Доўгая дарога дадому</a></strong>. — Менск: Таварыства «Кніга»; 33 балы.<br />
<strong>3. Краса і сіла: Анталёгія беларускай паэзіі</strong> / Укладальнік Міхась Скобла. — Менск: Лімарыюс; 32 балы.<br />
<br />
<strong>4.</strong> Зора і Вітаўт Кіпелі. Беларускі й беларусаведны друк на Захадзе. — Менск—Нью-Ёрк: БІНіМ;<br />
  Уладзімер Арлоў. Ордэн Белай Мышы. — Менск: Мастацкая літаратура; 24 балы.<br />
<strong>5.</strong> Леанід Маракоў. Рэпрэсаваныя літаратары, навукоўцы, работнікі асьветы, грамадзкія і культурныя дзеячы 1794—1991. Т.1—2. — Менск; 21 бал.<br />
<strong>6.</strong> Янка Брыль. Зь людзьмі й сам-насам. — Менск: Мастацкая літаратура; 18 балаў.<br />
<strong>7.</strong> Слоўнік мовы «Нашай Нівы». Т.1 / Пад. рэд. Валянціны Лемцюговай. — Менск: Тэхналёгія;<br />
  Антон Луцкевіч. Да гісторыі беларускага руху / Укладаньне, прадмова й камэнтары А.Сідарэвіча. — Менск: Беларускі кнігазбор;<br />
  Юры Бохан. Зброя Вялікага княства Літоўскага. — Менск: Беларусь; 17 балаў.<br />
<strong>8.</strong> Францішка Ўршуля Радзівіл. Выбраныя творы. — Менск: Беларускі кнігазбор;<br />
  Адам Міцкевіч. Выбраныя творы. — Менск: Беларускі кнігазбор; 15 балаў.<br />
<strong>9.</strong> Альгерд Бахарэвіч. Натуральная афарбоўка. — Менск: Логвінаў; 13 балаў.<br />
<strong>10.</strong> Леанід Дранько-Майсюк. Вершы. Каханьне. Проза. — Менск: Харвест;<br />
  Фадзей Булгарын. Выбранае. — Менск: Беларускі кнігазбор;<br />
  Алесь Гарун. Выбраныя творы. — Менск: Беларускі кнігазбор;<br />
  Уладзімер Някляеў. Лабух. — Менск; 12 балаў.


<strong>Генадзь Вінярскі, выканаўчы дырэктар выдавецтва «Беларускі кнігазбор»</strong><br />
1. Краса і сіла. Анталёгія беларускай паэзіі.<br />
2. Францішка Ўршуля Радзівіл. Выбраныя творы.<br />
3. Уладзімер Арлоў, Зьміцер Герасімовіч. Краіна Беларусь.<br />
4. Адам Міцкевіч. Выбраныя творы.<br />
5. Васіль Быкаў. <a href="http://oz.by/books/more.phtml?id=107788&amp;partner=pravapis">Доўгая дарога дадому</a>.<br />
6. Антон Луцкевіч. Да гісторыі беларускага руху.<br />
7. Зора і Вітаўт Кіпелі. Беларускі й беларусаведны друк на Захадзе.<br />
8. Ян Станкевіч. Гістарычныя творы.<br />
9. Алесь Белакоз. Каб жыла Беларусь.<br />
10. Франсуа Жакмэн. Поры году; Янка Брыль. Зь людзьмі і сам-насам.


<img src="img/book_nn_dictionary.jpg" title="Nasza Niva Dictionary" width="200" height="281" alt="Nasza Niva Dictionary" /> <strong>Міхась Скобла, намесьнік старшыні Саюзу пісьменьнікаў Беларусі</strong><br />
1. Янка Брыль. Зь людзьмі і сам-насам.<br />
2. Караль Вайтыла (Ян Павал ІІ). Рымскі трыпціх.<br />
3. Віктар Жыбуль. Дыяфрагма.<br />
4. Ніна Мацяш. Перабіраю самацьветы.<br />
5. Антон Луцкевіч. Да гісторыі беларускага руху.<br />
6. Мікола Шкялёнак. Беларусь і суседзі.<br />
7. Вацлаў Ластоўскі. Кароткая энцыкляпэдыя старасьвеччыны.<br />
8. Леанід Дранько-Майсюк. Вершы. Каханьне. Проза.<br />
9. Юрась Гарбінскі, Юры Туронак. Беларускі хрысьціянскі рух ХХ ст.<br />
10. Сяргей Рублеўскі. Азярод.


<strong>Даніла Жукоўскі, крытык</strong><br />
1. Леанід Маракоў. Рэпрэсаваныя літаратары, навукоўцы, работнікі асьветы, грамадзкія і культурныя дзеячы 1794—1991. Т.1—2.<br />
2. Юры Бохан. Зброя Вялікага княства Літоўскага.<br />
3. Фадзей Булгарын. Выбранае.<br />
4. Мэтрыка Вялікага Княства Літоўскага. Кніга 43.<br />
5. Попіс войска Вялікага Княства Літоўскага 1528 году.<br />
6. Уладзімер Арлоў, Зьміцер Герасімовіч. Краіна Беларусь.<br />
7. Нацыянальны атляс Беларусі.


<strong>Віталь Скалабан, літаратуразнаўца і архівіст</strong><br />
1. Энцыкляпэдыя гісторыі Беларусі. Т.6, кн.2.<br />
2. Гісторыя беларускай літаратуры ХХ ст. Т.4, кн.2.<br />
3. Уладзімер Арлоў, Зьміцер Герасімовіч. Краіна Беларусь.<br />
4. Краса і сіла. Анталёгія беларускай паэзіі.<br />
5. Митрофан Довнар-Запольский. История Белоруссии.<br />
6. Татьяна Протько. Становление тоталитарной системы в БССР.<br />
7. Попіс войска Вялікага Княства Літоўскага 1528 году.<br />
8. Райнэр Лінднэр. Гісторыкі і ўлада.<br />
9. Леанід Маракоў. Рэпрэсаваныя літаратары, навукоўцы, работнікі асьветы, грамадзкія і культурныя дзеячы 1794—1991. Т.1—2.<br />
10. Фадзей Булгарын. Выбранае.


<img src="img/book_gdl_weapons.jpg" title="Weapons of the Grand Duchy of Lithuania" width="200" height="272" alt="Weapons of the Grand Duchy of Lithuania" /> <strong>Зьміцер Санько, галоўны рэдактар выдавецтва «Тэхналёгія»</strong><br />
1. Зора і Вітаўт Кіпелі. Беларускі й беларусаведны друк на Захадзе.<br />
2. Уладзімер Арлоў, Зьміцер Герасімовіч. Краіна Беларусь.<br />
3. Слоўнік мовы «Нашай Нівы». Т.1.<br />
4. Алесь Мара. Аўтаманаграфія.<br />
5. Вацлаў Ластоўскі. Кароткая энцыкляпэдыя старасьветчыны.<br />
6. Уладзімер Арлоў. Ордэн Белай Мышы.<br />
7. Міхась Чарняўскі. Ілюстраваная гісторыя старадаўняй Беларусі.<br />
8. Лявон Баршчэўскі. Літаратура ад старажытнасьці да пачатку эпохі рамантызму. Папулярныя нарысы.


<strong>Людміла Рублеўская, літаратурная аглядальніца газэты «Беларусь сегодня»</strong><br />
1. Уладзімер Арлоў, Зьміцер Герасімовіч. Краіна Беларусь.<br />
2. Леанід Маракоў. Рэпрэсаваныя літаратары, навукоўцы, работнікі асьветы, грамадзкія і культурныя дзеячы 1794—1991. Т.1—2.<br />
3. Сучасная беларуская проза. Традыцыі і наватарства.<br />
4. Алесь Гарун. Выбраныя творы.<br />
5. Лявон Баршчэўскі. Літаратура ад старажытнасьці да пачатку эпохі рамантызму. Папулярныя нарысы.<br />
6. Ганна Кісьліцына. &gt;blond attack&lt;<br />
7. Адам Глёбус. Сшыткі.<br />
8. Леанід Дранько-Майсюк. Вершы. Каханьне. Проза.<br />
9. Літаратурны квартал. Паэтычны зборнік.<br />
10. Аксана Бязьлепкіна. Разам і паасобку. Таварыства «Тутэйшыя».


<img src="img/book_natural_color.jpg" title="Natural Color" width="200" height="327" alt="Natural Color" /> <strong>Тацяна Вабішчэвіч, кніжная аглядальніца «НН»</strong><br />
1. Зора і Вітаўт Кіпелі. Беларускі й беларусаведны друк на Захадзе.<br />
2. Слоўнік мовы «Нашай Нівы». Т.1.<br />
3. Уладзімер Арлоў, Зьміцер Герасімовіч. Краіна Беларусь.<br />
4. Краса і сіла. Анталёгія беларускай паэзіі.<br />
5. Нацыянальны атляс Беларусі.<br />
6. Анталёгія сучаснага беларускага мысьленьня.<br />
7. Альгерд Бахарэвіч. Натуральная афарбоўка.<br />
8. Адам Міцкевіч. Выбраныя творы.<br />
9. Уладзімер Някляеў. Лабух.<br />
10. Андрэй Хадановіч. Старыя вершы.


<strong>Зьміцер Серабракоў, літаратурны аглядальнік газэтаў «Згода» і «Навінкі»</strong><br />
1. Уладзімер Някляеў. Лабух.<br />
2. Альгерд Бахарэвіч. Натуральная афарбоўка.<br />
3. Владимир Матикевич. Нашествие.<br />
4. Андрей Климов. Тот самый Климов.<br />
5. Светлана Калинкина, Павел Шеремет. Случайный президент.<br />
6. Изяслав Адливанкин. Нашествие.<br />
7. Ганна Кісьліцына. &gt;blond attack&lt;.<br />
8. Адам Глёбус. Сшыткі.<br />
9. Андрэй Хадановіч. Старыя вершы.<br />
10. Джэці (Вера Бурлак). За здаровы лад жыцьця.


<strong>Анатоль Бутэвіч, экс-міністар інфармацыі й культуры</strong><br />
1—2. Васіль Быкаў. <a href="http://oz.by/books/more.phtml?id=107788&amp;partner=pravapis">Доўгая дарога дадому</a>; Уладзімер Арлоў, Зьміцер Герасімовіч. Краіна Беларусь.<br />
3. Краса і сіла. Анталёгія беларускай паэзіі.<br />
4. Янка Брыль. Зь людзьмі й сам-насам.<br />
5. Леанід Дранько-Майсюк. Вершы. Каханьне. Проза.<br />
6. Алесь Гарун. Выбраныя творы.<br />
7. Людміла Рублеўская. Сэрца мармуровага анёла.<br />
8. Фадзей Булгарын. Выбранае.<br />
9. Васіль Якавенка. Надлом.<br />
10. Юры Бохан. Зброя Вялікага Княства Літоўскага.


<img src="img/book_blonde_attack.jpg" title="Blonde Attack" width="200" height="312" alt="Blonde Attack" /> <strong>Алесь Яўдаха, незалежны кнігараспаўсюднік (паводле вынікаў продажаў)</strong><br />
1. Уладзімер Арлоў. Ордэн Белай Мышы.<br />
2. Васіль Быкаў. <a href="http://oz.by/books/more.phtml?id=107788&amp;partner=pravapis">Доўгая дарога дадому</a>.<br />
3. Ян Станкевіч. Гістарычныя творы.<br />
4. Уладзімер Арлоў, Зьміцер Герасімовіч. Краіна Беларусь.<br />
5. Антон Луцкевіч. Да гісторыі беларускага руху.<br />
6. Cяргей Астравец. Лісты да Хома Саветыкуса.<br />
7. Мікола Шкялёнак. Беларусь і суседзі. <br />
8. Уладзімер Арлоў. Адкусі галаву вароне.<br />
9. Адам Глёбус. Сшыткі.


<strong>Ірына Крэсік, таваразнаўца «Кнігарні пісьменьніка» (паводле вынікаў продажаў)</strong>:<br />
1. Уладзімер Арлоў, Зьміцер Герасімовіч. Краіна Беларусь.<br />
2. Уладзімер Арлоў. Ордэн Белай мышы.<br />
3. Васіль Быкаў. <a href="http://oz.by/books/more.phtml?id=107788&amp;partner=pravapis">Доўгая дарога дадому</a>.<br />
4. Юры Бохан. Зброя Вялікага Княства Літоўскага.<br />
5. Францішка Ўршуля Радзівіл. Выбраныя творы (сэрыя «Беларускі кнігазбор»).<br />
6. Адам Міцкевіч (сэрыя «Беларускі кнігазбор»).<br />
7. Уладзімер Дубоўка. О Беларусь, мая шыпшына!<br />
8. Вольга Іпатава. Альгердава дзіда.<br />
9. Статут Вялікага Княства Літоўскага.<br />
10. Там, дзе вежы Сафіі. Укл. Навум Гальпяровіч.


<span id="english"></span> <strong>English Summary</strong><br />
The editors of  *Nasza Niva*  newspaper asked a dozen Belarusian book publishers, book critics and book distributors the following question: what were the best-selling or the most interesting books in Belarus in 2003? Each of them had to list up to 10 books. And here is the resulting top ten of the Belarusian-language books that were published in 2003:<br />
<br />
<strong>1. Country Belarus</strong> by Uładzimier Arłou, Zmicier Hierasimovič<br />
<strong>2. Long Way Home</strong> by Vasil Bykau<br />
<strong>3. Beauty and Power: An Anthology of Belarusian Poetry</strong> compiled by M. Skobła<br />
<br />
4. <strong>Belarusian Printing in the West</strong> by Zora and Vitaut Kipel<br />
  <strong>The Order of the White Mouse</strong> by Uładzimier Arłou<br />
5. <strong>Repressed literati, scientists, educators and activists 1794-1991.</strong> by Leanid Marakou<br />
6. <strong>Tet-a-tet with People</strong> by Janka Bryl<br />
7. <strong>"Nasza Niva" Dictionary</strong><br />
  <strong>History of the Belarusian Movement</strong> by Anton Łuckievič<br />
  <strong>Weapons of the Grand Duchy of Lithuania</strong> by Jury Bochan<br />
8. <strong>Franciška Uršula Radzivił: Selected Works</strong><br />
  <strong>Adam Mickievič: Selected Works</strong><br />
9. <strong>Natural Color</strong> by Alhierd Baharevič<br />
10. <strong>Verses. Love. Prose</strong> by Leanid Dranko-Majsiuk<br />
  <strong>Selected works of Fadziej Bułharyn</strong><br />
  <strong>Selected works of Aleś Harun</strong><br />
  <strong>Labuch</strong> by Uładzimier Niaklajeu<br />



<span class="small">Copyright © Nasza Niva, 2003. Minsk, Belarus</span>


