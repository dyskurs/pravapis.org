---
title: articles/art_mova_jazierski.md 
lang: be
large_header: false
---


<h1 id="мова-сусьвет">Мова – Сусьвет</h1>

Сяргей Язерскі


<img src="zachad2.jpg" width="150" height="94" alt="Belarusian language - my universe" />Беларуская мова дазваляе мне глыбей, больш аптымістычна ўспрымаць Сьвет. Яна не супярэчыць, а пасуе майму мэнталітэту, не выклікае ўнутранага, мэнтальнага канфлікту.


Мова – ґеніяльны твор этнасу, найбольш характарызуе этнас. Беларуская мова вымагае ад мяне асаблівага мысьленьня. Слова лучыць рэчаіснасьць з маёй сьвядомасьцю і падсьвядомасьцю, дзе захоўваецца памяць продкаў.


Мой слоўнікавы запас паказвае, як я стаўлюся да рэаліяў: напрыклад, “я люблю сала” і “я кахаю жанчыну”. Між іншым, ці не адчуваецца ў слове “жанчына” слова “чын”, што я адчуў і неяк па-іншаму пасьля гэтага ўспрымаю прыгожую палову чалавецтва. І ці ня чуецца ў расейскім слове “женщина” другога кораня - «щи» (першы корань “жен”, у якім “г” перайшло на “ж” – род, паходжаньне, утварэньне, ґенатып і г.д.).


Дзесьці падсьвядома  *я*  адчуваю сувязь слова зь ягоным першасным сэнсам таму, што ў іх аднолькавыя карані, роднаснае  *каранёвае*  і  *сэнсавае гняздо* .


Я адчуваю сувязь слова “асоба” з сэнсам слова “асаблівы”, “асобны”, гэта значыць не такі, як іншыя. Я адчуваю слова “вага”, як вагу  *развагаў* , непазбежнасьць ціску для  *вагаў* ,  *ад* кінутасьць гэтага ціску для  *ад-важнага* , цяжар цікаўнасьці робіць мяне у *важ* лівым. І як мне цяжка адчуваць  *зьнявагу* .


Я ў ш *любе*  з жанчынай, бо з- *любіўся*  зь ёю. Расейскае слова “брак” аднаго кораня са словам “браці”. Узяў дзяўчыну, узяў пугу.


Я кажу слова  *маці* , бо яно гучыць мякка, ласкава. Слова  *маці*  не стасуецца з бруднай расейскай лаянкай, дзе яно гучыць рэзка, як пуга: мать!!


Рабіць чыстай бялізну можна двума спосабамі: расейскім “стирать” і  *праньнём*  з пральным парашком.  *Пральня*  ад слова  *перці*  – ціскаць, штурхаць, біць (у бакі).  *Чаго прэш?*  – чаго цісьнеш, штурхаеш. У расейскай мове слова “прачка” зьявілася ў слоўніках у 1762 годзе (Станкевіч перакладае рускае слова прачка, як- праніца). Падлогу, дзіця мыюць, бо іх не паштурхаеш, не паб’еш, каб зрабіць чыстым.


Гукі маёй мовы лашчаць мой слых. Інтанацыя – душа мовы.У беларускай мове шмат далікатнай інтанацыі. Беларусы ўжываюць узыходныя таны:<br />
-  *Ці*  ня так, спадары?<br />
Параўнаем:<br />
- Не так  *ли* , господа?


Кантрасты паміж націскным і ненаціскным складамі ў нашай мове не такія адметныя, як, напрыклад, у расейскай. Сьпяваць на беларускай мове лягчэй, чым на польскай і расейскай мовах.


Размаўляць па-польску – гэта бачыць зьяву, падзею з пункту гледжаньня польскага мэнталітэту, бо словы-паняцьці – гэта матэрыял, ад якога залежыць будоўля думкі, аналіз і ўрэшце высновы будуць прапольскімі.


Мая мова – гэта мой Сусьвет. Яна вызначае маё сьветаўспрыманьне, мысьленьне, маю адметнасьць, асаблівасьць маёй асобы. Яна дае мне права быць беларусам, а не аскепкам савецкай імпэрыі.

<hr />

See also / Гл. таксама:<br />
<br />
- <strong><a href="articles/art_worvik1.html">Worvik: Мова форумаў і варыянтнасьць</a></strong><br />
- <strong><a href="articles/art_decline.html">Чаму заняпала старабеларуская</a></strong><br />
- <strong><a href="articles/art_netspeak.html">Жывая мова ByNet</a></strong><br />



<span class="small"><a href="gb_add.html?ref=http%3A%2F%2Fwww%2Epravapis%2Eorg%2Fart%5Fmova%5Fjazierski%2Easp">Напішыце водгук // Write your comment</a></span>

