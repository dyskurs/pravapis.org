---
title: articles/art_mova_jazierski.md 
lang: be
large_header: false
---


<table>
<tbody>
<tr class="odd">

<td>
<h1 id="мова-сусьвет">Мова – Сусьвет</h1>
<p>Сяргей Язерскі</p>
<p><img src="zachad2.jpg" width="150" height="94" alt="Belarusian language - my universe" />Беларуская мова дазваляе мне глыбей, больш аптымістычна ўспрымаць Сьвет. Яна не супярэчыць, а пасуе майму мэнталітэту, не выклікае ўнутранага, мэнтальнага канфлікту.</p>
<p>Мова – ґеніяльны твор этнасу, найбольш характарызуе этнас. Беларуская мова вымагае ад мяне асаблівага мысьленьня. Слова лучыць рэчаіснасьць з маёй сьвядомасьцю і падсьвядомасьцю, дзе захоўваецца памяць продкаў.</p>
<p>Мой слоўнікавы запас паказвае, як я стаўлюся да рэаліяў: напрыклад, “я люблю сала” і “я кахаю жанчыну”. Між іншым, ці не адчуваецца ў слове “жанчына” слова “чын”, што я адчуў і неяк па-іншаму пасьля гэтага ўспрымаю прыгожую палову чалавецтва. І ці ня чуецца ў расейскім слове “женщина” другога кораня - «щи» (першы корань “жен”, у якім “г” перайшло на “ж” – род, паходжаньне, утварэньне, ґенатып і г.д.).</p>
<p>Дзесьці падсьвядома <em>я</em> адчуваю сувязь слова зь ягоным першасным сэнсам таму, што ў іх аднолькавыя карані, роднаснае <em>каранёвае</em> і <em>сэнсавае гняздо</em>.</p>
<p>Я адчуваю сувязь слова “асоба” з сэнсам слова “асаблівы”, “асобны”, гэта значыць не такі, як іншыя. Я адчуваю слова “вага”, як вагу <em>развагаў</em>, непазбежнасьць ціску для <em>вагаў</em>, <em>ад</em>кінутасьць гэтага ціску для <em>ад-важнага</em>, цяжар цікаўнасьці робіць мяне у<em>важ</em>лівым. І як мне цяжка адчуваць <em>зьнявагу</em>.</p>
<p>Я ў ш<em>любе</em> з жанчынай, бо з-<em>любіўся</em> зь ёю. Расейскае слова “брак” аднаго кораня са словам “браці”. Узяў дзяўчыну, узяў пугу.</p>
<p>Я кажу слова <em>маці</em>, бо яно гучыць мякка, ласкава. Слова <em>маці</em> не стасуецца з бруднай расейскай лаянкай, дзе яно гучыць рэзка, як пуга: мать!!</p>
<p>Рабіць чыстай бялізну можна двума спосабамі: расейскім “стирать” і <em>праньнём</em> з пральным парашком. <em>Пральня</em> ад слова <em>перці</em> – ціскаць, штурхаць, біць (у бакі). <em>Чаго прэш?</em> – чаго цісьнеш, штурхаеш. У расейскай мове слова “прачка” зьявілася ў слоўніках у 1762 годзе (Станкевіч перакладае рускае слова прачка, як- праніца). Падлогу, дзіця мыюць, бо іх не паштурхаеш, не паб’еш, каб зрабіць чыстым.</p>
<p>Гукі маёй мовы лашчаць мой слых. Інтанацыя – душа мовы.У беларускай мове шмат далікатнай інтанацыі. Беларусы ўжываюць узыходныя таны:<br />
- <em>Ці</em> ня так, спадары?<br />
Параўнаем:<br />
- Не так <em>ли</em>, господа?</p>
<p>Кантрасты паміж націскным і ненаціскным складамі ў нашай мове не такія адметныя, як, напрыклад, у расейскай. Сьпяваць на беларускай мове лягчэй, чым на польскай і расейскай мовах.</p>
<p>Размаўляць па-польску – гэта бачыць зьяву, падзею з пункту гледжаньня польскага мэнталітэту, бо словы-паняцьці – гэта матэрыял, ад якога залежыць будоўля думкі, аналіз і ўрэшце высновы будуць прапольскімі.</p>
<p>Мая мова – гэта мой Сусьвет. Яна вызначае маё сьветаўспрыманьне, мысьленьне, маю адметнасьць, асаблівасьць маёй асобы. Яна дае мне права быць беларусам, а не аскепкам савецкай імпэрыі.</p>
<hr />
<p>See also / Гл. таксама:<br />
<br />
- <strong><a href="articles/art_worvik1.html">Worvik: Мова форумаў і варыянтнасьць</a></strong><br />
- <strong><a href="articles/art_decline.html">Чаму заняпала старабеларуская</a></strong><br />
- <strong><a href="articles/art_netspeak.html">Жывая мова ByNet</a></strong><br />
</p>
<p><span class="small"><a href="gb_add.html?ref=http%3A%2F%2Fwww%2Epravapis%2Eorg%2Fart%5Fmova%5Fjazierski%2Easp">Напішыце водгук // Write your comment</a></span></p></td>
</tr>
</tbody>
</table>
