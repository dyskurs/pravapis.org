---
title: articles/art_charter2.md 
lang: be
large_header: false
---


<h1 id="памылкі-хартыі.-частка-другая">Памылкі Хартыі. Частка Другая</h1>

<a href="mailto:rydel23@yahoo.com">Рыдэль №23</a>


<img src="charter.jpg" alt="language monitoring on charter97.org" /> На "вэрбальным фронце" <a href="http://dt.home.by/">дзеда Талаша</a>, на форуме пра Нашу Ніву зьявіліся некалькі допісаў пра тое, што, маўляў, не  трэба друкаваць артыкулы накшталт таго, што напісаў Мікола Раманоўскі ў разьдзел Нашай Нівы "Мова'2001" (які зьявіцца на гэтым сайце ў бліжэйшыя некалькі дзён). А я лічу, што трэба! Прапаную вашай увазе памылкі толькі за <strong>адзін дзень</strong> працы (дарэчы, то быў першы дзень пасьля вымушанага перапынку). Трэба адзначыць, што ўсе гэтыя артыкулы досыць малыя па памеры, так што "ўдзельная вага" памылак вельмі высокая. Пра "апячаткі" я нават не кажу — яны сустракаюцца ледзь не  ў кожным сказе.


NB: Калі вы хочаце паглядзець кантэкст, калі ласка націсніце на спасылку "Артыкул ..." і адпаведны артыкул адчыніцца ў новым акне.


• <a href="http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=02">Артыкул 1</a><br />
"эксперты" — "экспэрты"<br />
"прыйшлі да заключэння" — "прыйшлі да высновы", а яшчэ лепш "зрабілі выснову"<br />
"паўгады" — "паўгода". Гэтае пытанне шматкроць абмяркоўвалася ў віртуальным гурце <a href="http://groups.yahoo.com/list/movaznaustva/">movaznaustva</a>. Сп. Бушлякоў падрабязна патлумачыў, чаму трэба ўжываць менавіта форму "паўгода".<br />
"не адменены дэкрэт" — лепш "не скасаваны дэкрэт"<br />
"гэта стварае не лепшы клімат" — лепш "неспрыяльны", бо "нялепшы клімат" гучыць як калька з расейскай. Таксама магчымы варыянт "не найлепшы клімат"<br />
"урад адмовіўся, яно мае" — "урад адмовіўся, ён мае"<br />
"савет дырэктароў" — лепш "рада дырэктараў"<br />
<br />
• <a href="http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=19">Артыкул 2</a><br />
"апорны пункт міліцыі" — лепш "пастарунак"<br />
"(ён) прыгавораны да штрафу" — лепш "(яму) прысуджаны штраф"<br />
<br />
• <a href="http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=18">Артыкул 3</a><br />
"па раскрыцці злачынстваў" — лепш "па выкрыцці злачынстваў", а можа нават "у выкрыцці злачынстваў<br />
"Валера" — "Валерам" (творны склон)<br />
"самога артыкула і згаданыя ў ёй матар'ялы" — "ў ім", а не "ў ёй"; лепш "матэрыялы" (без гіпэракання)<br />
"ахоўваемай законам тайнай" — "таямніцай, якая ахоўваецца законам"<br />
"праз дзяржаўныя" — "празь дзяржаўныя"<br />
"і сыходзячы" — у тым кантэксьце яно наагул не патрэбнае, і яго можна выкрэсьліць<br />
"Лукашэнку патрэбнае шасе" — "шаша" (сустракаецца тры разы)<br />
"пад такімі назовамі" — "з гэткімі назвамі"<br />
"аб будаўніцтве" — лепш "пра будаўніцтва"<br />
"зьнічтожыла" — "зьніштожыла" (ад слова нішто), але значна лепш "зьнішчыла"<br />
"вечарам" — "увечары"<br />
"бульдозеры" — "бульдозэры"<br />
"дзесяткі" — у розных варыянтах клясычнага правапісу часьцей ужываецца "дзясяткі", а таксама "дзявяткі", хаця наркамаўка чамусьці ўважае іх выключэннямі з правілаў.<br />
"друкуе", "публікуе", "піша" — у гэтым артыкуле значна лепш гучала бы "надрукаваў", "апублікаваў", "напісаў". Цяперашні час выглядае недарэчным, бо газеты ўжо былі надрукаваныя.<br />
<br />
• <a href="http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=15">Артыкул 4</a><br />
"з міністрам" — "зь міністрам"<br />
"выпускаюць" — лепш "вырабляюць"<br />
Сірыя — Сырыя<br />
"да санкцыяй адносна Менску" — "да санкцыяў супраць Менску"<br />
"законапраэкт" — "законапраект" (лац. "projectus", а не "proectus")<br />
"сенатар" — "сэнатар"<br />
"Хелмс" — "Хэлмз", магчыма нават "Гэлмз"<br />
<br />
• <a href="http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=09">Артыкул 5</a><br />
У першым сказе вельмі складаная структура і не ма прынамсі трох косак.<br />
"тварам у гразь" — лепш "тварам у бруд", "тварам у зямлю"<br />
"прымяняўся сьлезатачывы газ" — "ужываўся сьлёзацечны газ"<br />
"акружыць" — лепш "атачыць"<br />
"урочашча" — "урочышча" (праверачнае слова не "чашча"), сустракаецца некалькі разоў<br />
"бульдозер" — "бульдозэр"<br />
"ламілі" — "ламалі", "руйнавалі"<br />
"участак" — лепш "пастарунак"<br />
"паўтары" — "паўтара". У жаночым родзе ўжываецца "паўтары" ("паўтары гадзіны"), а ў мужчынскім — "паўтара" ("паўтара даляры")<br />
"скандзіраваць" — "скандаваць", "выкрыкваць" (не беларускі суфікс "іра")<br />
"тым не менш" — "тым не  менш"<br />
"дзесятку" — "дзясятку" Гл. вышэй<br />
"з месца" — "зь месца"<br />
"таварыш" — у дадзеным выпадку лепш "сябра" ці "калега"<br />
"іхняй" — лепш "іхнай"<br />
"па словах" — лепш "паводле", "паводле словаў"<br />
"збег — "зьбег" ці "ўцёк"<br />
"адвярнуўшыся" — "адвярнуўся і..."<br />
<br />
• <a href="http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=06">Артыкул 6</a><br />
"Сімон" — "Сымон"<br />
"эксперт" — "экспэрт"<br />
"ісламскім" — лепш "іслямскім" (прынамсі радыё "Свабода" і "Рацыя" пішуць так)<br />
"канверціруемай" — "канвэрсоўны" (напрыклад, Наша Ніва 46(255))<br />
"грошы робяцца" — "грошы зарабляюцца"<br />
"што адносіцца" — "што тычыцца", а яшчэ лепш "што да"<br />
"па словах назіральнікаў" — лепш "паводле назіральнікаў"<br />
"буйных" — у кантэксьце трэба "найбуйнейшых"<br />
"экспарцёр" — "экспартэр", сустракаецца некалькі разоў<br />
"албанскі" — лепш "альбанскі"<br />
"ісламскім" — лепш "іслямскім". Гл. вышэй.<br />
"у гэтым год" — лепш "сёлета" (шмат дзе яшчэ сустракаецца). Таксама "летась" замест "у мінулым годзе".<br />
"палясьцінскія" — "палестынскія"<br />
"прамыя ці ўскосныя адносіны" — лепш "непасрэдныя ці ўскосныя дачыненні"<br />
"выглядаюць хвалююць" — "выглядае хвалююць"<br />
"аператар" — "апэратар"<br />
"тайныя" — лепш "таямнічыя"<br />
"бандфарміраванні" — "банды", "бандыцкія фармаванні"<br />
"спраўнае" — лепш "непашкоджанае", "цэлае", "у працоўным стане"<br />
"зьнічтажэнне" — "зьнішчэнне". Гл. вышэй<br />
"тэрарыстычная група" — лепш "тэрарыстычная групоўка" (адпавядае расейскаму "групировка")<br />
"дыямент" — "дыямэнт"<br />
"радыуса" — "радыюса"<br />
"у абход санкцый" — "у абыход санкцый"<br />
"зносіны зь Беларусяй" — "дачыненні зь Беларуссю"<br />
"каб абцяжарыць міжнародны кантроль" — "каб ускладніць міжнародны кантроль" (абцяжарыць адпавядае расейскаму "обременить")<br />
"праз іярданскі" — "празь ярданскі"<br />
"тэсціраванне" — "тэставанне"<br />
"Перу" — "Пэру"<br />
"падпітвала" — "падсілкоўвала", "сілкавала"<br />
"Алжыр" — "Альжыр"<br />
"з балканскаю сеткаю" — лепш "з балканскай сеткай"<br />
"пасрэдніцтва" — "пасярэдніцтва"<br />
"ніводзін" — лепш "ніводны"<br />
"ворган" — "орган" (прыстаўны "в" перад пачатковай "о" не пашыраецца на запазычаные словы)<br />
"інспекцыя" — "інспэкцыя"<br />
<br />
• <a href="http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=04">Артыкул 7</a><br />
"Зьміцера Завадзкага" — "Зьмітра Завадзкага"<br />
"прымае ўдзел" — лепш "бярэ ўдзел"<br />
<br />
• <a href="http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=01">Артыкул 8</a><br />
"абвінавачванні" — у кантэксьце "абвінавачанні"<br />
"прад'яўленыя абвінавачванні" — лепш "высунутыя абвінавачанні"<br />
"прысваенне" — у кантэксьце "прысабечанне" (ад "прысабечыць"), "выкраданне"<br />
"іх вынікі" — лепш "іхныя вынікі"<br />
"інфармацыйны фон" — лепш "інфармацыйнае тло"<br />
"у спробе" — "як спробу"<br />
"для сямей" — "для сем'яў"<br />
"для аказання дапамогі" — лепш "для дапамогі"<br />
"адзін на адзін" — "сам на сам", "тэт-а-тэт"<br />
"адносна сумаў" — "датычна сумаў"<br />
"мусіруюцца чуткі" — калька ў расейскай ("мусироваться"), лепш "распаўсюджваюцца чуткі", хаця гэты выраз мае трохі іншае адценне<br />
"супаставімыя" — "параўнальныя"<br />
"медычныя" — "мэдычныя"<br />
"крытэрый" — "крытэр"<br />
"эфектоўна" — "эфэктыўна"<br />
"праэкт" — "праект". Гл. вышэй.<br />
"зараз" — у дадзеным выпадку "цяпер"<br />



Больш як 100 памылак літаральна на некалькіх старонках гэта сапраўды зашмат. Расейскае ці ангельскамоўнае выданне з такой колькасьцю памылак я б папросту байкатаваў — гэта быў бы мой пратэст супраць неахайнасьці. Але я паважаю Хартыю, дый, трэба адзначыць, гэта самы папулярны сеткавы рэсурс на беларускай мове. Менавіта з гэтай прычыны я заклікаю Хартыю не крыўдзіцца, а ўзяць на працу карэктара ці па-іншаму зарганізаваць работу перакладчыка. Дарэчы, артыкул Міколы Раманоўскага даў плён, бо некаторыя словы, якія раней ужываліся памылкова, цяпер былі напісаныя правільна. Я вельмі рады, і спадзяюся, што гэта пазытыўная тэндэнцыя захаваецца і надалей. За нашу і вашу свабоду! І чысьціню мовы!


