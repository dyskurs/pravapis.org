---
lang: be
large_header: false
title: Памылкі Хартыі. Частка Другая
---


<a href=»mailto:rydel23@yahoo.com»>Рыдэль №23</a>

<img src=»charter.jpg» alt=»language monitoring on charter97.org» /> На «вэрбальным фронце» <a href=»http://dt.home.by/»>дзеда Талаша</a>, на форуме пра Нашу Ніву зьявіліся некалькі допісаў пра тое, што, маўляў, не  трэба друкаваць артыкулы накшталт таго, што напісаў Мікола Раманоўскі ў разьдзел Нашай Нівы «Мова'2001» (які зьявіцца на гэтым сайце ў бліжэйшыя некалькі дзён). А я лічу, што трэба! Прапаную вашай увазе памылкі толькі за <strong>адзін дзень</strong> працы (дарэчы, то быў першы дзень пасля вымушанага перапынку). Трэба адзначыць, што ўсе гэтыя артыкулы досыць малыя па памеры, так што «ўдзельная вага» памылак вельмі высокая. Пра «апячаткі» я нават не кажу — яны сустракаюцца ледзь не  ў кожным сказе.

NB: Калі вы хочаце паглядзець кантэкст, калі ласка націсніце на спасылку «Артыкул ...» і адпаведны артыкул адчыніцца ў новым акне.

• <a href=»http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=02»>Артыкул 1</a>

«эксперты» — «экспэрты»

«прыйшлі да заключэння» — «прыйшлі да высновы», а яшчэ лепш «зрабілі выснову»

«паўгады» — «паўгода». Гэтае пытанне шматкроць абмяркоўвалася ў віртуальным гурце <a href=»http://groups.yahoo.com/list/movaznaustva/»>movaznaustva</a>. Сп. Бушлякоў падрабязна патлумачыў, чаму трэба ўжываць менавіта форму «паўгода».

«не адменены дэкрэт» — лепш «не скасаваны дэкрэт»

«гэта стварае не лепшы клімат» — лепш «неспрыяльны», бо «нялепшы клімат» гучыць як калька з расійскай. Таксама магчымы варыянт «не найлепшы клімат»

«урад адмовіўся, яно мае» — «урад адмовіўся, ён мае»

«савет дырэктароў» — лепш «рада дырэктараў»

• <a href=»http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=19»>Артыкул 2</a>

«апорны пункт міліцыі» — лепш «пастарунак»

«(ён) прыгавораны да штрафу» — лепш «(яму) прысуджаны штраф»

• <a href=»http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=18»>Артыкул 3</a>

«па раскрыцці злачынстваў» — лепш «па выкрыцці злачынстваў», а можа нават «у выкрыцці злачынстваў

«Валера» — «Валерам» (творны склон)

«самога артыкула і згаданыя ў ёй матар'ялы» — «ў ім», а не «ў ёй»; лепш «матэрыялы» (без гіпэракання)

«ахоўваемай законам тайнай» — «таямніцай, якая ахоўваецца законам»

«праз дзяржаўныя» — «празь дзяржаўныя»

«і сыходзячы» — у тым кантэксце яно наагул не патрэбнае, і яго можна выкрэсліць

«Лукашэнку патрэбнае шасе» — «шаша» (сустракаецца тры разы)

«пад такімі назовамі» — «з гэткімі назвамі»

«аб будаўніцтве» — лепш «пра будаўніцтва»

«зьнічтожыла» — «зьніштожыла» (ад слова нішто), але значна лепш «зьнішчыла»

«вечарам» — «увечары»

«бульдозеры» — «бульдозэры»

«дзесяткі» — у розных варыянтах клясычнага правапісу часцей ужываецца «дзясяткі», а таксама «дзявяткі», хаця наркамаўка чамусці ўважае іх выключэннямі з правілаў.

«друкуе», «публікуе», «піша» — у гэтым артыкуле значна лепш гучала бы «надрукаваў», «апублікаваў», «напісаў». Цяперашні час выглядае недарэчным, бо газеты ўжо былі надрукаваныя.

• <a href=»http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=15»>Артыкул 4</a>

«з міністрам» — «зь міністрам»

«выпускаюць» — лепш «вырабляюць»

Сірыя — Сырыя

«да санкцыяй адносна Менску» — «да санкцыяў супраць Менску»

«законапраэкт» — «законапраект» (лац. «projectus», а не «proectus»)

«сенатар» — «сэнатар»

«Хелмс» — «Хэлмз», магчыма нават «Гэлмз»

• <a href=»http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=09»>Артыкул 5</a>

У першым сказе вельмі складаная структура і не ма прынамсі трох косак.

«тварам у гразь» — лепш «тварам у бруд», «тварам у зямлю»

«прымяняўся слезатачывы газ» — «ужываўся слёзацечны газ»

«акружыць» — лепш «атачыць»

«урочашча» — «урочышча» (праверачнае слова не «чашча»), сустракаецца некалькі разоў

«бульдозер» — «бульдозэр»

«ламілі» — «ламалі», «руйнавалі»

«участак» — лепш «пастарунак»

«паўтары» — «паўтара». У жаночым родзе ўжываецца «паўтары» (»паўтары гадзіны»), а ў мужчынскім — «паўтара» (»паўтара даляры»)

«скандзіраваць» — «скандаваць», «выкрыкваць» (не беларускі суфікс «іра»)

«тым не менш» — «тым не  менш»

«дзесятку» — «дзясятку» Гл. вышэй

«з месца» — «зь месца»

«таварыш» — у дадзеным выпадку лепш «сябра» ці «калега»

«іхняй» — лепш «іхнай»

«па словах» — лепш «паводле», «паводле словаў»

«збег — «зьбег» ці «ўцёк»

«адвярнуўшыся» — «адвярнуўся і...»

• <a href=»http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=06»>Артыкул 6</a>

«Сімон» — «Сымон»

«эксперт» — «экспэрт»

«ісламскім» — лепш «іслямскім» (прынамсі радыё «Свабода» і «Рацыя» пішуць так)

«канверціруемай» — «канвэрсоўны» (напрыклад, Наша Ніва 46(255))

«грошы робяцца» — «грошы зарабляюцца»

«што адносіцца» — «што тычыцца», а яшчэ лепш «што да»

«па словах назіральнікаў» — лепш «паводле назіральнікаў»

«буйных» — у кантэксце трэба «найбуйнейшых»

«экспарцёр» — «экспартэр», сустракаецца некалькі разоў

«албанскі» — лепш «альбанскі»

«ісламскім» — лепш «іслямскім». Гл. вышэй.

«у гэтым год» — лепш «сёлета» (шмат дзе яшчэ сустракаецца). Таксама «летась» замест «у мінулым годзе».

«палясцінскія» — «палестынскія»

«прамыя ці ўскосныя адносіны» — лепш «непасрэдныя ці ўскосныя дачыненні»

«выглядаюць хвалююць» — «выглядае хвалююць»

«аператар» — «апэратар»

«тайныя» — лепш «таямнічыя»

«бандфарміраванні» — «банды», «бандыцкія фармаванні»

«спраўнае» — лепш «непашкоджанае», «цэлае», «у працоўным стане»

«зьнічтажэнне» — «зьнішчэнне». Гл. вышэй

«тэрарыстычная група» — лепш «тэрарыстычная групоўка» (адпавядае расійскаму «групировка»)

«дыямент» — «дыямэнт»

«радыуса» — «радыюса»

«у абход санкцый» — «у абыход санкцый»

«зносіны з Беларусяй» — «дачыненні з Беларуссю»

«каб абцяжарыць міжнародны кантроль» — «каб ускладніць міжнародны кантроль» (абцяжарыць адпавядае расійскаму «обременить»)

«праз іярданскі» — «празь ярданскі»

«тэсціраванне» — «тэставанне»

«Перу» — «Пэру»

«падпітвала» — «падсілкоўвала», «сілкавала»

«Алжыр» — «Альжыр»

«з балканскаю сеткаю» — лепш «з балканскай сеткай»

«пасрэдніцтва» — «пасярэдніцтва»

«ніводзін» — лепш «ніводны»

«ворган» — «орган» (прыстаўны «в» перад пачатковай «о» не пашыраецца на запазычаные словы)

«інспекцыя» — «інспэкцыя»

• <a href=»http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=04»>Артыкул 7</a>

«Зьміцера Завадзкага» — «Зьмітра Завадзкага»

«прымае ўдзел» — лепш «бярэ ўдзел»

• <a href=»http://www.charter97.org/index.phtml?sid=0&amp;did=12&amp;eid=11&amp;aid=2001&amp;nid=01»>Артыкул 8</a>

«абвінавачванні» — у кантэксце «абвінавачанні»

«прад'яўленыя абвінавачванні» — лепш «высунутыя абвінавачанні»

«прысваенне» — у кантэксце «прысабечанне» (ад «прысабечыць»), «выкраданне»

«іх вынікі» — лепш «іхныя вынікі»

«інфармацыйны фон» — лепш «інфармацыйнае тло»

«у спробе» — «як спробу»

«для сямей» — «для сем'яў»

«для аказання дапамогі» — лепш «для дапамогі»

«адзін на адзін» — «сам на сам», «тэт-а-тэт»

«адносна сумаў» — «датычна сумаў»

«мусіруюцца чуткі» — калька ў расійскай (»мусироваться»), лепш «распаўсюджваюцца чуткі», хаця гэты выраз мае трохі іншае адценне

«супаставімыя» — «параўнальныя»

«медычныя» — «мэдычныя»

«крытэрый» — «крытэр»

«эфектоўна» — «эфэктыўна»

«праэкт» — «праект». Гл. вышэй.

«зараз» — у дадзеным выпадку «цяпер»

Больш як 100 памылак літаральна на некалькіх старонках гэта сапраўды зашмат. расійскае ці ангельскамоўнае выданне з такой колькасцю памылак я б папросту байкатаваў — гэта быў бы мой пратэст супраць неахайнасці. Але я паважаю Хартыю, дый, трэба адзначыць, гэта самы папулярны сеткавы рэсурс на беларускай мове. Менавіта з гэтай прычыны я заклікаю Хартыю не крыўдзіцца, а ўзяць на працу карэктара ці па-іншаму зарганізаваць работу перакладчыка. Дарэчы, артыкул Міколы Раманоўскага даў плён, бо некаторыя словы, якія раней ужываліся памылкова, цяпер былі напісаныя правільна. Я вельмі рады, і спадзяюся, што гэта пазытыўная тэндэнцыя захаваецца і надалей. За нашу і вашу свабоду! І чысціню мовы!

