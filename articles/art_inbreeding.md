---
title: articles/art_inbreeding.md 
lang: be
large_header: false
---


 
# Інбрыдынг у расейскай мове — мінімум словаў, максымум сэнсаў
С.Аляксандраў, П.Фадзееў
Ці можна навучыць кампутар думаць? Гэта пытанне складанае, і дакладнага
адказу на яго пакуль не ма. Адно толькі добра вядома — навучыць кампутар
сьведамай працы з інфармацыяй надта цяжка.
Першае і ці не самае складанае, што тут ёсць — гэта работа кампутара з
паняццямі й катэгорыямі натуралёвае мовы.
Пад кожным словам натуралёвае мовы маюцца на ўвазе дастаткова пэўныя
сувязі, асацыяцыі, сэнсы. Аднак высьвятляецца, што ў розных мовах
гэта адбываецца па рознаму.
Цікавы факт надарыўся аўтарам у працэсе навучання кампутара сьведамай
апрацоўцы інфармацыі. Спачатку, даволі доўга, гэтая праца ішла на
расейскай мове, але не  мела аніякага посьпеху. Што ні рабілі, але
навучыць машыну "думаць" па-расейску аказалася немагчымым. Калі ж мы
паспрабавалі працаваць на беларускай мове, вынікі зьявіліся адразу.
Пры не  вельмі складаных альгарытмах апрацоўкі інфармацыі ў кампутара
зьявілася магчымасць працаваць з сэмантыкай словаў.
Аналіз агульнага ходу працы паказаў, што ў расейскай мове ёсць вялікае
мноства словаў, кожнае зь якіх мае колькі розных значэнняў і
тлумачэнняў. Адно й тое ж слова часта выражае розныя
паняцці, катэгорыі й адносіны, якія набываюць той ці іншы
канкрэтны сэнс толькі ў канкрэтным кантэксьце. Чалавек, які хоць
трохі размаўляе па-расейску, лёгка дае сабе рады, а вось кампутар,
сутыкнуўшыя з гэткай блытанінай, "адмаўляецца" працаваць. Каб неяк
пераадолець бар'ер неадназначнасьці, даводзіцца значна ўскладняць
альгарытмы апрацоўкі інфармацыі.
Аднаму слову з расейскае мовы могуць адпавядаць некалькі розных
паняццяў. Вось колькі прыкладаў:
У расейскай мове
У беларускай мове
плотно
шчыльна 
шчыгульна
питание
харчаванне 
сілкаванне
расти
расьці 
гадавацца
угощать
частаваць 
фундаваць
открывать
адчыняць 
адкрываць 
адмыкаць 
выкрываць 
расплюшчваць 
адкаркоўваць
<span class="small">Прыклад першы.</span>
Прыклад другі. Расейскае слова "осуществлять" у залежнасьці ад кантэксту
можа быць перакладзена ў беларускую мову па-рознаму. Калі трэба
падкрэсьліць беспасярэдняе дачыненне таго, хто гаворыць, да
працэсу стварэння й ажыццяўлення, то лепш за ўсё скарыстаць
беларускае слова "зьдзяйсьняць" (ад слова "дзейнічаць";
напрыклад, "ён зьдзейсьніў праект"). Але, калі трэба апісаць
ажыццяўленне як працэс, які не залежыць ад волі й непасрэднага
ўдзелу ў ім таго, хто гутарыць, дык тут лепш пасуе беларускае слова
"ажыццяўляць" (ад слова "жыццё"; напрыклад, "ягоныя задумы
ажыццявіліся"). Такім чынам, у расейскай мове ўжыванне
слова "осуществлять" не  мае адрозьнення ў выпадку паміж дзеяннем
да якога, чалавек, што гаворыць, мае непасрэднае дачыненне і
выпадкам, калі працэс адбываецца без ягонага непасрэднага
ўдзелу. Слухач мае ўзнаўляць канкрэтны сэнс слова толькі з
кантэксту. У адваротным выпадку зразуменне можа быць не такім
як трэба. Беларуская мова дае рады гэтай праблеме, бо рознай сэмантыцы
паняцця "осуществлять" адпавядаюць аосбныя дзесяловы.
Прыклад трэці. Расейскае слова "область". Яму ў беларускай мове
адпавядаюць прынамсі чатыры словы: "галіна", "абсяг", "мяжа" і
ўласна "вобласць". Слова "мяжа" адпавядае расейскаму тлумачэнню
"область, которая имеет ярко выраженную границу, рамки". Напрыклад,
"у межах закону". Слова "абсяг" адпавядае расейскаму тлумачэнню
"область, которую можно охватить своими возможностями (взглядом,
делами и т.п.)". Напрыклад, "абсяг дзейнаьці фірмы". Слова "галіна"
адпавядае расейскаму тлумачэнню "область, границы которой размыты,
и охватить которую невозможно". Напрыклад, "галіна інфармацыйных
тэхналёгій". Зрэшты, слова "вобласць" ў беларускай мове
ўжываецца як назва адміністрайцыйнага дзялення. На жаль,
расейская мова не дае дыфэрэнцыяцыі. У расейскай мове слова
"область" набывае розную сэмантыку ў залежнасці ад кантэксту.
Прамоўца мусіць дадаткова ўдакладняць зыходную інфармацыю, каб не
сказіць сэнс.
Чараду прыкладаў можна доўжыць далей. Іх тысячы. Але вывад зь іх вынікае
адзін: расейская мова сёння імкнецца да таго, каб абазначаць розныя
паняцці адным і тым жа словам. Моцна выражаная тэндэнцыя да
спрашчэння, калі словы даўняга ўжытку напаўняюцца новымі
катэгорыямі ды зьместам.
**Абазначэнне розных паняццяў адным і тым жа словам ёсць прыкметай
неразьвітай мовы ці той мовы, якая выраджаецца.**
Ведама, жорстка ды быццам несур'ёзна гучыць закід у бок мовы Талстоя й
Дастаеўскага ў не разьвітасьці, аднак ніазіраецца, што элемэнты
выраджэння расейскай мовы досыць моцна сталі праяўляцца толькі
ў апошнія 80 гадоў. Магчыма, да гэтага спрычыніліся й гвалтоўныя
рэформы мовы ды экспансія камуністычнага "наваязу".
На беларускай мове падаваць і апрацоўваць сэмантыку тэкстаў, стварыць
кампутаровую сыстэма сьведамай апрацоўкі інфармацыі нашмат прасьцей.
Апроч таго, атрымліваем значна большую эфэктыўнасць функцыявання
такой сыстэмы (гл. С.Аляксандраў, П.Фадзееў. Шматкантэкставая
аўтаматычная апрацоўка вялікіх аб'ёмаў інфармацыі: Прынцыпы,
мэтады, зыходныя альгарытмы. Prague: MK Tisk, 2000).
Акрамя вышэйзгаданых прыкладаў, на наш погляд, яшчэ адным чыннікам
выраджэння мовы, які і любой іншай складанай сыстэмы, зьяўляецца
выцясьненне й прыгнечанне суіснуючых альтэрнатываў — у дадзеным
выпадку, іншых моваў.
Паспрабуем патлумачыць гэтую думку паралельным прыкладам у біялёгіі. З
расейскай мовай адбываецца тое самае, што і з самай элітнай расьлінаю,
калі яе ўвесь час скрыжоўваць з самой сабой — выраджэнне. Зьнішчэнне
роднасных культураў дзеля таго, каб дагадзіць нейкаму аднаму віду,
няхай нават самаму распаўсюджанаму ды ўраджайнаму, вядзе да страты
адсутнасьці перакрыжаванага апылення. Адбываецца гэтак званы
інбрыдынг. Ад працяглага інбрыдынгу магчымае зьяўленне
вырадкаў, зьніжэнне прадуктыўнасьці, жыццяздольнасьці,
выміранне. Інбрыдынг непазьбежна вядзе да выраджэння культуры.
Дзеля таго, каб атрымаць здаровыя жыццяздольныя расьліны патрэбны
генафонд, гэта значыць — розныя расьліны. У моўных працэсах гэткім
генафондам зьяўляюцца іншыя мовы. Чым мацнейшы ўціск з боку расейскай
мовы на іншыя мовы, тым актыўней ідзе працэс выраджэння, у першую
чаргу, мовы расейскай.
Апрача таго, інсуе яшчэ адзін фактар, які ператварае сучасныя мовы з
асэнсаваных у ілюстратыўныя. Гэта фактар уплыву сучаснай
тэхна-цывілізацыі. Сёння, каб выказаць эмоцыі й пачуцці,
усё менш карыстаюцца апісаннем складаных паняццяў (як фактычна
патрабавалі каноны літаратуры 19 стагоддзя). Замест гэтага
назіраецца экспансія ілюстраваных "відэарадоў", а кінапрадукцыя
замяняе кнігі і чалавечыя зносіны.
У гэтым аспэкце, можна сказаць, беларускай мове пашанцавала. З 1933 году
ў якасьці другой дзяржаўнай мовы ў Беларусі была ўведеная расейская.
Вельмі хутка ўсё справаводзтва й міжасобныя зносіны пачалі гвалтоўна
пераводзіцца на расейскую мову. Беларуская, хаця і неафіцыйна, але ў
пэўным сэнсе была забароненай. Практычна не засталося
беларускамоўных школаў; зусім невялікая колькасць кніг і
газетаў выходзіла на беларускай мове. De facto знаходзячыся некалькі
дзесяцігоддзяў пад забаронай, мова захавалася ў першасным
выглядзе, які дазваляе лёгка адлюстроўваць і апрацоўваць
скамплікаваныя сэмантычныя формы (мова сэнсавага працэсара).
Калі браць пад увагу пераважную сёння тэндэнцыю пераходу сучасных
інфармацыйных тэхналёгіяў на новы ўзровень апрацоўкі інфармацыі,
то ў беларускай мовы зьяўляецца чарговая магчымасць пашырэння сфэры
свайго ўжытку.
Зручнасць выкарыстання беларускай мовы ў асэнсаванай апрацоўцы
інфармацыі, на наш погляд, можа дазволіць ёй стаць адной з
базавых пры стварэнні інфармацыйных сыстэмаў новага пакалення,
якія працуюць з тэкстам на ўзроўні сэмантыкі.
Навуковыя працы
1\. Фадеев П.Э., Фадеева Т.Б. Прикладная теория драматургии: Основы
психосинтеза. Мн: ПФ Трамп, 1992
2\. Александров С.Э., Фадеев П.Э. Рейтинг-анализ: Учебное пособие. Мн:
Тэхналёгія, 1997.
3\. С.Аляксандраў, П.Фадзееў. Шматкантэкставая аўтаматычная апрацоўка
вялікіх аб'ёмаў інфармацыі: прынцыпы, мэтады, зыходныя альгарытмы.
Prague: MK Tisk, 2000
