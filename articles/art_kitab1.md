---
title: articles/art_kitab1.md 
lang: be
large_header: false
---






<h1 id=»кітабы-унікальная-зьява-ў-беларускай-мове»>Кітабы — унікальная зьява ў беларускай мове</h1>

паводле В. І. Несцяровіча

 ** 

Вашай увазе прапануюцца вытрымкі з артыкула Несцяровіча, які быў надрукаваны ў энцыкляпэдыі «Беларуская Мова» (Менск:1994). Мушу адзначыць, што ў сваім артыкуле сярод дасьледнікаў Несцяровіч абыходзіць увагай доктара Янку Станкевіча. Ягонае імя ў артыкуле наагул не згадваецца, хаця менавіта Янка Станкевіч у 50-х гадох мінулага стагоддзя актыўна дасьледваў мову рукапісу Аль Кітабаў. (Ніжэй гл. адсканаваную вокладку ягонай працы MOVA RUKAPISU AL KITAB, якая дарэчы была цалкам напісаная лацінкай).


Уладзімер Каткоўскі


<img src=»kitab1.jpg» class=»zv» width=»270» height=»417» alt=»pravapis.org — Al Kitab manuscript — sacred Tatar books in Belarusian language and Arabic writing» /> Кітабы — кнігі, напісаныя на беларускай мове ў арабскай абэцэдзе. Ствараліся кітабы з 16-га стагоддзя татарамі, што жылі ў Беларусі, у Вялікім Княстве Літоўскім ў 14-15 стагоддзях і паступова забыліся на сваю родную мову. Дзеля захавання рэлігіі яны вымушаны былі перакласці Каран ды іншыя ісьлямскія кнігі на беларускую мову, захаваўшы пры гэтым арабскую абэцэду.


Зьмест кітабаў — усходнія легенды, казкі, прыгодніцкія аповеды, апісанні мусульманскіх рытуалаў, гэтак званы Мэрадж (паэма пра ўзьнясенне Магамэта ў не бёсы), маральна-этычныя павучанні для моладзі (пра шанаванне бацькоў, гасцей, жабракоў, сіротаў, суседзяў ды інш.), варажба па літарах Карана, разгадка сноў. Апрача кітабаў таксама існуюць тэфсіры (Каран з падрадковы камэнтаром па-беларуску ці па-польску), тэджвіджы (правілы чытання Карана), хамаілы (адмысловыя малітоўнікі).


Пачынаючы з 14 стагоддзя ў Беларусі пачалі сяліцца татары, адныя як ваеннапалонныя, другія — добраахвотна, у пошуках лепшага жыцця. Пэўны час яны захоўвалі свае традыцыі, культуры ды мову, але пакрысе далучаліся да беларускага культурнага кантэксту, забыліся на татарскую мову і перанялі беларускую. У 16-17 стагоддзях пераважная большасць вялікалітоўскіх татараў не  ведала сваёй мовы. Як сьведчыць Рысале-і-татар-і лех (гэта цыдулка-справаздача 1557-1558 гадоў невядомага татарына турэцкаму султану Сулейману пра татараў-перасяленцаў ў Беларусі ды Літве), родную мову тады ведалі адно тыя татары, які перасяліліся ў Вялікае Княства значна пазьней. Тым, хто ўжо не разумеў па-татарску, прапаноўвалася: «Калі хто па-татарску не  ўмее, то па-руску не хай абракайецца». Гэта вытрымка з тэксту першай паловы 18-га стагоддзя, «па-руску» мелася на ўвазе на старабеларускай мове, а «абракайецца» значыць «размаўляць». Гэтая акалічнасць вымусіла перакласці мусульманскую літаратуру на беларускую мову, захаваўшы вонкавае афармленне бязь зьменаў (у тым ліку абэцэду).


Вывучэнне кітабаў пачалося ў 19 стагоддзі. Іхным першаадкрывальнікам уважаецца прафэсар Пецярбурскага ўнівэрсытэту ўсходазнаўца А. В. Мухлінскі, які ў працы «Дасьледванне пра паходжанне ды стан літоўскіх татараў» (С-Пб., 1857) надрукаваў урыўкі з кітабаў і адзначыў, што «можна было бы стварыць з гэных кніг невялічкую бібліятэку». Па сьмерці навукоўцы (1877) вывучэнне тэкстаў кітабаў прыпынілася. Пра іх успомнілі толькі на пачатку 20-га стагоддзя (Янка Станкевіч, І. І. Луцкевіч, Я. Ф. Карскі, І. Ю. Крачкоўскі ды іншыя). Вельмі грунтоўна дасьледваў гэтыя тэксты А. К. Антановіч. У кнізе «Беларускія тэксты, напісаныя арабскім пісьмом» (1968) ён разгледзеў 24 арыгінальныя тэксты (сярод іх 8 кітабаў), даў дэталёвую моўную характарыстыку, выказаўся пра месца і час узьнікнення кожнага зь іх, разгледзеў графіку, дастасаваную татарамі да беларускай фанэтыкі, прывёў шэраг трансьлітараваных урыўкаў.


Кітабы напісаныя і чытаюцца справа налева, тэкст пачынаецца там, дзе ў беларускіх кнігах скончваецца. Колькасць бачынак у кожным кітабе розная — ад 70 да 1000. Радок суцэльны, не ма падзелу між словамі, не ма вялікай літары ды знакаў прыпынку. Перанос словаў падпарадкоўваецца аднаму правілу: кожны наступны радок павінен быць роўны з папярэднім. Новы твор (раздзел) пачынаецца словамі  *»баб»*  (раздзел, пачатак новага зьместу) ці  *»хікайет»*  (аповесць, апавяданне). Іншым разам гэтых словаў не ма, тады на палях выпісваюцца першапачатковыя словы (першы сказ), якія таксама паказваюць на пачатак новага зьместу.


<img src=»belarusian_al_kitab1.jpg» width=»205» height=»500» alt=»Al Kitab — Arabic script, but this is written in Belarusian actually!» /><br />
Урывак зь легенды «Мэрадж».<br />
Гэта напісана па-беларуску!


Мова кітабаў адрозьніваецца ад мовы старажытных беларускіх пісьмовых помнікаў, яна блізкая да беларускай народнай мовы. У тэкстах адлюстравалася беларуская лексыка ( *спрэчка, заранак, прысмакі, згода, гадаваць* ), фразэалёгія ( *як вокам мільгнуць, як слова сказаць, на сьвет пусціць, на пазногаць, шлюб браць* ), беларускі сынтаксыс ( *пайшоў па прароцкую душу, дзякаваць таварышу* ). З дапамогай арабскай графікі, дастасаванай да беларускай фанэтыкі, больш дакладна, у параўнанні з кірылаўскімі пісьмовымі помнікамі, перадаюцца некаторыя гукавыя асаблівасці беларускай мовы, у першую чаргу дзеканне і цеканне, разнастайныя асыміляцыйныя зьмяненні, паколькі ў арабскай графіцы былі розныя літары для абазначэння парных гукаў, напрыклад с — сь, з — зь, д — дзь, т — ць: на с<strong>ь</strong>веце, з<strong>ь</strong> вечара, з<strong>ь</strong>нік, вернас<strong>ь</strong>ць, дз<strong>ь</strong>веры.


Колькі трансьлітараваных урыўкаў з кітабаў:  *»Сюлейман казал собі палац вусокій збудова[ц]і... алі рыба одна мором плыне і стала... рэкла: — Господару Сюлеймане... пан Бог казал мні ў [ц]ебе йесь[ц]і піці просі[ц]ь. Сюлейман рэк: — Міла рыба. Праўда. Ото майеш што йесь[ц]і і пі[ц]і»*  (тэкст 17 стагоддзя);  *»Потым йешчэ варота адчынілісе... там відзеў адзін полк жанок... — Што гэтыйе на сьвеце чынілі? Ангел рэк: Малако свайе прэдавалі. У йіх усіх свае дзеці былі, свае пакінуўшы, чужыйе мамчылі»*  (тэкст 18 стагоддзя);  *»Што прас сон пабачыш. Калі сонца ўпатуху бачыць, гультайом будзе. Калі езьдзіць на караблі, абернецца, госць будзе»*  (тэкст 19 стагоддзя).


У кітабах выкарыстоўваюцца ўсходнія словы, якія абазначаюць разнастайныя мусульманскія рытуалы і рэлігійныя тэрміны:  *селам (салам, селям)*  — мусульманскае вітанне ў фразэалягізьме  *»даць селям»* ;  *васійят (вэсійят)*  — духоўны запавет,  *джаназэ*  — малітва на могілках ды інш. Пераважная большасць гэткіх словаў улучаецца ў сыстэмныя адносіны (назоўнікі скланяюцца, дзеясловы спрагаюцца). не мала ўсходніх словаў атрымліваюць пад уплывам беларускай мовы іншыя формы. Напрыклад, слова  *»дуа»*  — малітва, просьба, заклік — прыняло памяншальна-ласкальную форму  *»дуайка»* . Арабскае слова  *»кяфір»*  — не вернік — дало вытворныя  *кяфіры, кяфірскі, кяфіране* . Як лічаць арабістыы, напрыклад У. П. Дзямідчык, гэткія словы не маглі перакладацца. Яны інтэрнацыянальныя сярод мусульманаў, бо маюць больш чым канкрэтнае значэнне — прызнанне веры ў адзінага бога. Выкарыстанне гэтых словаў рытуальнае. Такія словы хоць і адчулі ўплыў беларускай мовы, але ў беларускую мову патрапіць не маглі, бо кітабы не маглі быць перадатчыкамі словаў у народна-дыялектную мову беларусаў з тае прычыны, што пісьменства мела замкнёны характар, беларусы не разумелі яго і не маглі, паводле мусульманскіх канонаў, атрымаць доступ да яго.


Вывучэнне кітабаў дае каштоўны матэрыял для філолагаў, этнографаў, фальклярыстаў, гісторыкаў, ісьлямістаў, цюрколягаў, арабістаў. Кітабы захоўваюцца ў бібліятэках Акадэміі Навук Беларусі, Акадэміі Навук Летувы, Віленскім, Пецярбургскім ды Казанскім унівэрсытэтах, у Віленскім гісторыка-этнаграфічным музэі, у прыватных бібліятэках.


Літаратура:<img src=»belarusian_al_kitab2.jpg» class=»zv» width=»319» height=»390» alt=»Al Kitab article of Jan Stankievich about acred Tatar books in Belarusian language and Arabic script» />

<ul>
<li>Janka Stankievic. Mova rukapisu Al Kitab. Casc I. Fonetyka. New York 1954</li>
<li>Д-р Ян Станкевіч. Беларускія мусульмане і беларуская літаратура арабскім пісьмом. Гадавік Беларускага Навуковага Таварыства ў Вільні. Вільня. 1933. Кніжка І. (Другі малюнак з урыўкам тэкста ўзяты з гэтага артыкулу)</li>
<li>Луцкевіч І. Ай-Кітаб-Кіцёп. «Беларускае жыццё». 1920. №6</li>
<li>Луцкевіч І. Ай Кітаб. Зб. «Наша Ніва». Вільня, 1920</li>
<li>Карскі Я. Ф. Беларуская мова арабскім пісьмом. Вести Нар. коммисариата просвещенияя ССРБ. 1922. №1\3</li>
<li>Шлюбскі А. Беларуская мова арабскай транскрыпцыяй. «Наш Край» 1926. №6-7</li>
<li>Вольскі В. Асноўныя прынцыпы арабскай транскрыпцыі беларускага тэксту ў «Кітабах». «Узвышша» 1927. №6</li>
<li>Вольскі В. Аб асаблівасцях жывой мовы беларускіх татар і арабскай транскрыпцыі «Алькітабаў». «Наш Край» 1927, №8-9</li>
<li>Антонович А.К. Белорусские тексты, писанные арабским письмом, и их графико-орфографическая система. Вильня, 1968</li>
</ul>
<hr />
